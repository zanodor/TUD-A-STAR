---
{"dg-publish":true,"permalink":"/N/Napjelkép/","title":"Napjelkép","tags":["dg_uploaded"],"created":"2023-10-13T12:20","updated":"2023-10-25T02:00"}
---


# Napjelkép

Imitt-amott már esett szó napjelképekről, például ilyen a [[T/Tükör\|tükör]], [[K/Kenyér\|kenyér]], [[S/Szekér\|szekér]], [[P/Pénz\|pénz]], [[V/Virág\|virág]], mindenféle kerek gyümölcs és bogyóféle, továbbá a [[H/Hordó\|hordó]], [[U/Üst\|üst]], stb. Az alábbiakban...

#### Jankovics Marcell A Nap könyve...

...című könyvének adatsora következzen:  
> A koronázási dombra lóháton felkaptató magyar uralkodók, a trónhoz vezető lépcsőkön fellépdelő királyok a pályája csúcsára hágó Napot utánozzák. Nagy Károlynak a bibliai Salamonhoz hasonlóan [[H/Hét\|hét]] lépcsős trónusa volt, mivel mindketten úgy hitték, hogy a "hetedik mennyország" a Nap szférája.  
> Nemcsak a trón napjelkép, a királyi (főpapi) hatalom minden külső jele az. Nap-, ritkábban Hold-illetve égszimbólum volt mindenütt a [[K/Korona\|korona]] ([[T/Tiara\|tiara]], koszorú), akár tollból \[napsugárszimbólum\], akár [[A/Arany\|arany]]ból készült, akár sámán, akár király (főpap) hordta. [[A/Abroncs\|Abroncs]]a a Nap korongját, vagy – pántjaival együtt – az égi "pántokat", ágai vagy [[P/Párta\|pártá]]ja a napsugarakat jelképezték. A "szabványos" korona a napistenek sugaras fejékének mintájára készült, de a rendhagyó koronák is jelzik, viselőik kinek a nevében uralkodnak. A mezopotámiai, biblia királyok koronáján bikaszarvak jelképezik a napsugarakat. Mózes "fényszarvait" (az ószövetségi héber nyelv a kifejezést: "Isten fölemeli felkentjének szarvát" a 'megerősíti királyságát' értelemben használja: 1. Sám 2,10.) –, az iráni sahok diadémját a napkorong és a holdsarló ékesíti, a liliomos vagy keresztes középkori koronák pedig ugyanazt az eszmeiséget fejezik ki, mint a sugaras fejékek.  
> A szent [[L/Lándzsa\|lándzsa]], mely a középkori Nyugat-Európában a legfőbb hatalmi jelvény volt, a kelta-germán ég- és napistenek mitikus fegyvere után készült, (német mintára a mi István királyunké is), s amikor az újdonsült magyar király a koronázási dombon négy felé vágott a kardjával – ahogy az egyiptomi fáraó vagy a kínai császár az égtájak felé nyillazott –, bizton hitte, "Isten kardjá"-t, a Nap megacélosodott arany sugarát markolja. (A szertartási fegyverek, amilyen a magyar királyok buzogány ősjogara például, többnyire aranyból készültek és harcra teljesen alkalmatlanok voltak.)  
> A királyi fegyverzet többi darabját is áthatja a napszimbolika. Hadvezérek, fejedelmek páncéljait – eredetileg talán királyi kiváltságként – a Nap, Hold és a csillagok képmása díszítette, a Napé rendszerint a mellrészen, a szívtájékon, nyilván óvó-védő célzattal, hogy a Nap uralma alá tartozó, legfontosabb szerv felől a ráirányzott szúrást, nyilat eltérítse (elterjedt felfogás szerint a Napra fegyvert emelni a legnagyobb bűnök egyike volt).  
> A királyi (főpapi) palást is égszimbólum. Szent István sógorának, II. (Szent) Henrik német-római császárnak a palástján csillagképek láthatók, Szent Istvánén, mely eredetileg püspöki casula volt, a mennyek hierarchiái; a kínai császári öltözéken a sárkány – aminek a képét csak a Menny Fia és utódai viselhették, lévén az Ég és az Égtől való császári hatalom heraldikus jelképe – mint a Nap és a nép oltalmazója együtt szerepel a Nappal és más égitest-ábrázolásokkal. Égi jeleket visel köpenyén a szibériai sámán is; csillagképek és a Tejút állati, növényi szimbólumait, égitesteket jelképező [[T/Tükör\|tükrö]]ket. \[A tükör is Napjelkép.\]  
> A királyi fegyverek "polgári" megfelelője a jogar, mely nevével is a jog legfőbb védelmezőjétől, a Naptól, keresztény felfogás szerint Istentől nyert bírói főhatalmat jelképezi. A jogar olykor az igazságra esküvő kézben végződik, mintegy meghosszabbítva a király igazságosztó kezét (mint mondták: "messzire elér a mennyei igazságszolgáltatás keze"; sokhelyütt a Nap sugarait hosszú karoknak képzelték). A fegyver is a kéz, kar meghosszabbítása; kard szavunk például a kar szóból képződik (vö. ang. `arm`, "kar", "fegyver").  
> Égszimbólum volt az országalma arany gömbje, mely jelképezhette a Földet, a Világot – a középkori ábrázolásokon az országalmán láthatók a kozmosz "pántjai" – és magát a Napot is. Volt még egy, rendszerint királyi kiváltságnak számító jogkör, aminek szembeszökő a szoláris szimbolikája, ez pedig a pénzverés joga. A pénzérmék szinte kivétel nélkül kerekek voltak, s az értékesebbje aranyból készült, "vert, tömör, színarany"-ból, ezt jelenti a lat. `solidus` (a Sol, "Nap" szóból). Solidusnak hívták Nagy Konstantin császár arany pénzét. Ez a pénzfajta a korai középkorban egész Európában elterjedt. Szent István is veretett "nappénzeket". (Újabb időkből is ismerünk "nappénzt", a perui sol ilyen.) Az arany (ezüst, réz, bronz) érmékre az uralkodók képmását, a királyság szimbólumait és Európában a kereszt jelét verték.  

Napszimbólum még a növény termése, mint például [[B/Búza\|búza]], [[R/Rozs\|rozs]] (ezért is Napnevek alkotják). Napszimbólum a [[S/Sztúpa\|sztúpa]]. Továbbá [[S/Szalma\|szalma]] (vesd össze [[S/Szellem\|szellem]]), [[T/Toll\|toll]], stb.  
A Nap kerek. Minden kerek forma, ami felfogható szimbólumnak, vagy jel kiindulási alapja lehet (kinyílt virág tányérja, gömbölyű gyümölcs, kerek [[A/Arc\|arc]], [[T/Tenyér\|tenyér]], [[T/Tányér\|tányér]], [[H/Hordó\|hordó]], vödör, pajzs, [[K/Kerék\|kerék]] és millió más), kapcsolatba hozható vele.  
Félig-meddig tréfás metaforákban, találós kérdésekben a Nap bármilyen kerek tárgy képében megjelenhet. Lehet koszorú, diszkosz ([[D/Disc\|disc]]), tányér, tepsi, tál, serpenyő (amiben sül éppen valami; lásd angol [[P/PAN#Pan 2)\|pan]]), kút-vödör, (zsíros, vajas, mézes) bödön, (boros) kupa, lepény \[lásd [[K/Kenyér\|kenyér]], [[L/LEB\|LEB]] és [[L/Loaf\|loaf]]\], labda, gombolyag \[[[Ball\|ball]] [[B/Bál\|Bál]] nyomán\], [[D/Dinnye\|dinnye]], [[T/Tök\|tök]], (piros, arany) kerek gyümölcs.  