---
{"dg-publish":true,"permalink":"/N/Nap – halott Nap/","title":"Nap – halott Nap","tags":["Englishtexttranslated"],"created":"2023-10-03T11:13","updated":"2024-02-10T04:13"}
---


# Nap – halott Nap

Jankovics Marcell A Nap könyve című könyvének ([[H/Háromszögletű Nap\|háromszögletű Nap]] címnél is szereplő) adata szerint az ókori Egyiptomban négy Napot azaz Napminőséget[^1] különböztettek meg: a kelő/reggeli (neve a galacsinhajtó bogár, a [[H/Hórusz\|Hórusz]] és [[S/Scarabeus\|scarabeus]] címnél is említett Kheper), delelő (Ré-Harahti) és az öregember lenyugvó ([[A/Atum\|Atum]]) Nap alkotta a nappali triászt, mely kiegészült az éjszakai (halott) na pisten (Ozirisz) személyével. Magyar analógiája is létezik mindennek.  
![assets/Naphalott_image1.png](/img/user/N/assets/Naphalott_image1.png)  
Beszámol ugyanis Bosnyák Sándor arról, hogy a szegedi házhomlokzatok, tetők mintázatában "a szegedi parasztok a napfelkeltét, a delelést, a napnyugtát, alul a zárt rekeszekben az éjszakát látják."  

Elterjedt hiedelem szerint a [[G/Göncöl\|Göncöl]]szekér szállítja a túlvilágra a halott napisten tetemét.  
Jankovics Marcell Jelkép-kalendárium című könyvében [[M/Medve\|medve]] címnél halottvivő járművet, halottaskocsit említ ([[B/Bier\|bier]] címnél is szerepelt):  
> Egyiptomtól Észak-Európáig ismert ősi elképzelés szerint a holtak lelkei a Göncölszekérben várják visszatérésük idejét. A Nagy Medve "gyomra és hátsó fertálya" ez! A szekércsillagzat neve számos népnél **halottaskocsi** értelmű, és erről a magyar néphagyomány is tud.  
> A medveistenséget nemcsak a görög-római műveltség azonosította a Nagy Medve csillagképpel. Finnugor rokonaink hitvilágában több jelkép szál fut össze: a hantik a csillagzatot – többek között – a halott **medveistent hordozó halottas szán**nak képzelték. Artemisz medveistennő csillagképpé válásának regéjére gondolva pedig érdemes eszünkbe idézni, hogy a szomszédos Kis Medvét eleink Nagyasszony társzekerének, Nagyboldogasszony csillagának is nevezték.  
- [[B/Bárka\|Bárka]] címnél hasonlóról volt szó: a halott/éjjeli Nap járműve (a Hold, Jankovics Marcell szerint).

#### Jankovics Marcell...

...alábbi, legutóbb [[S/Sarkcsillag\|Sarkcsillag]]nál és [[A/Arthur\|Arthur]] (valamint [[B/Bier\|bier]]) címnél is szereplő passzusa egyértelműsíti – miután az éjjeli/halott/fekete Nap a Sarkcsillaggal azonosul, és Arthur is kötődik a Göncölszekérhez (és a Szaturnuszhoz is) –, hogy ez a képzet egyetemes:  
> A kínai császárt nemcsak a Nappal, hanem az ég közepével, a Sarkcsillaggal is azonosították, ezért alattvalóinak, miközben ő délnek néző trónusán ült, észak felé fordulva kellett leborulniuk előtte. Nap- és sarkcsillagmás lett volna egyszerre? Úgy tűnik, igen.  
> Egy elterjedt hiedelem szerint a Nap éjjel, amikor nem látjuk, az "ég közepén", a Sarkcsillag mögött tartózkodik. [[T/Teszkatlipoka\|Teszkatlipoka]] volt az aztékok első napistene (Várkonyi Nándornál istennője?!), de ő volt a Göncöl (és a Sarkcsillag?) megszemélyesítője is, az **éjszakai Nap**.  
> Az első azték napisten, [[T/Teszkatlipoka\|Teszkatlipoka]] neve azt jelenti "Füstölgő [[T/Tükör\|tükör]]". A név az obszidiánra, a tükörnek is használható természetes fekete üvegre és az éjszakai égre utal (obszidiánból pattintották az áldozati kőkést is, amit szintén ő személyesített meg). Az isten bőrszíne fekete volt, hiszen az éj urának tekintették, birodalmának a központja, az "ég köldöke" a circumpoláris csillagok északi övezetében található, az ég legsötétebb részén, ott, ahol nem jár a Nap, örök sötétség uralkodik. Az égnek ez a része valóban felfogható a délen ragyogó nap sötét tükörképének. Az isten csillagos alakját mintha a [[S/Sarkcsillag\|Sarkcsillag]]gal (a [[S/Szaturnusz\|Szaturnusz]] csillaglelkével) és a Nagy [[G/Göncöl\|Göncöl]]lel azonosították volna.  
> És Jahvét, akinek számtalan napisteni tulajdonsága van, a próféták és más bibliai szerzők észak felől rettegik: "Észak felől aranyszínű világosság támad, Isten körül félelmetes dicsőség." (Jób 37, 21. L. még Jer 1,13.)  

De még idevehető:  

Jankovics Marcell A Nap könyve című könyvében Arthurt az óind/óperzsa halott napistennel, [[Y/Yama\|Yamá]]val egy napon-lapon említi:  
> Úgy vélték, ahogy megújul a Nap, úgy fiatalodik meg a fáraó, s élénkül meg az élet az országban. Amikor meghalt, "nyugatra költözött", mint Jáma vagy Arthur, a britek legendás uralkodója. A Nílus nyugati partján, az élettelen sivatagban temették el, arrafelé, amerre lement a Nap.  

Márpedig [[A/Avalon\|Avalon]] szigete is hasonló az óegyiptomiak Amentijéhez, és Arthurral kapcsolatban – különösen [[B/Bier\|bier]], [[B/Bárka\|bárka]] és más címnél írottak alapján – valóban stimmel a (halott) Napisten szimbolika, különösen a 12 lovagos kerekasztallal (12 jegy az Állatövvel). Ami a Szaturnusz-Nap azonosításokat, kapcsolatokat illeti, lásd [[N/Nap\|Nap]] és [[S/Szaturnusz\|Szaturnusz]].  

[[E/Észak\|Észak]] illetve [[E/Észak és dél\|észak és dél]] címnél szerepelt egy gond eredetű `deoguhr`[^2] (Dög-Úr) szó, mely nyilvánvalóan a halott Nap helyére, a [[S/Sarkcsillag\|Sarkcsillag]]ra utal, mely valóban az északi irányt jelöli ki.  
Igen ám, de a Dög-Úr lehet a [[G/Gödör\|gödör]] ellentételezéseként Szíriuszra illetve a Szíriuszhoz közel kerülésére utaló elnevezés is, hiszen a [[D/Dzsed\|dzsed]] és [[S/Széth\|Széth]] címnél írottak alapján is tudjuk, hogy a Sarkcsillag tulajdonképpen a Szíriusz kivetítése (az egész egy rendszer). Ergo ha a Szíriusz a Nap mögötti Nap (lásd még [[A/Anta\|anta]], [[S/Széth\|Széth]], [[K/KUN\|KUN]] címnél írottakat arról, hogy a Napnevek Szíriuszra utaló nevek is lehetnek, ha másért nem, mert a Nap és a Sziriusz is csillag = Nap), amely rejtve van (ezért is tudták a papok jelentőségét is elfeledtetni), éppúgy, ahogy a halott Nap is rejtve van (hová is tűnik, Egyiptomban úgy mondták, [[D/Duat\|duat]]-ba, az alvilágba), és ha Sarkcsillag Szíriusz "másodmaga," akkor a Sarkcsillagra, északra tett halott Nap képzete akár precessziós, Szíriusszal kapcsolatba hozható nézet is lehetne, de ennél többet most nem tudok róla mondani.  

#### Jankovics Marcell A Nap könyve...

...című könyvének alábbi passzusa [[G/Gnomon\|gnomon]] (valamint [[S/Sphere\|sphere]], [[H/Hegy\|hegy]] és [[L/Létra\|létra]]) címnél is szerepelt (és több is):  
> A "két horizont" hegykaréjait helyettesítő mesterséges hegyek sem csupán mérőműszerek, hanem királysírok, nap- és sírtemplomok is, miközben a természetes hegyet továbbra is szent helyként tisztelik (a babiloni fogság előtti években, a Kr. e. 7. század végén a zsidók, mint ősapáik ezer évvel azelőtt, a papság és a próféták tilalma ellenére, még rendszeresen áldoznak egykori szent hegyeiken, hiába van templomuk Jeruzsálemben). A hegy szintén égi jellé válik, "világheggyé", amelynek a kutatók többféle jelentést tulajdonítanak, akárcsak a "világfának". Vagy a "fényheggyel" azonosított égi jelenségnek, az állatövi fénynek feleltetik meg, mely napkelte előtt és napnyugta után látható az égen; vagy égbe vezető lépcsőzetes útnak tekintik, mint a fa és oszlop ágas, lajtorjás formáit (l. az egyiptomi, mezopotámiai, délkelet-ázsiai és közép-amerikai lépcsős piramisokat); vagy a földtengely billegése által leírt képzeletbeli kúp jelképének. A háromféle értelmezés végső soron egybevág. **A fényhegy a Nap útja mentén látható, a túlvilágra vezető hegyi út pedig, akár a Tejúttal, akár a földtengellyel hozzuk összefüggésbe, szintén "napút" az archaikus képzetekben: az égi testétől elvált naplélek, a halott napisten útja**. Csak egy példa a Tejúton járó Napról: az afrikai pigmeusok szerint amikor a Nap fénye meggyengül, Khmvum, a teremtő napisten útra kel a Tejúton, és égiteste számára egy kosárra valót összegyűjt a csillagok fényéből.  
> A jelképes lajtorja fokainak száma megegyezik a planéták illetve a planéta-szférák számával – a késő antik csillaghit felfogása szerint a túlvilági lélekútnak a bolygó(szférá)k az állomásai –, másfelől azonban a fokok egy mérce fokai is! Nocikáme, a vícsol indiánok napgyermek-istene minden nap egy létrán mászik föl az égbe. [[L/Létra\|Létrá]]jának [[F/FOK\|fok]]ai a nappali órákat jelzik. A gnómon-oszlop végül a Napnak szentelt hegytemplomok kultikus tárgyává válik, mint a siva[[L/Lingam\|lingam]].  

[[F/Fekete napistenek\|Fekete napistenek]] címnél már szerepelt az alábbi sorokból (nem minden):  
Már [[K/Krishna\|Krishná]]nál (fekete cseresznye?) és [[R/RÁ\|Rá]]-nál (lásd [[K/Kara\|kara]]) is szóba került fekete értelmük. A kimmerek főistene [[C/Crom\|Crom]]/Krum/stb. neve alapján szintén fekete jelentésű lehet, hiszen Péterfai János adata szerint is korom szavunkkal mutat egyezést. (Lásd még [[C/Cromlech\|cromlech]].)  

#### Magyar Adorján írja:  

> Az egyiptomiaknál Tum (vagy névelővel [[A/Atum\|Atum]]) néven nevezett istenség bár Napisten volt, de a lemenő és éjjeli útján lévő Napot személyesítette meg.  

A többi fekete Napisten is Atumhoz hasonlóan a lemenő (illetve a nyári napfordulótól kezdődően csökkenő fényerejű) Nap elnevezése lehet.  

#### Jankovics Marcell A Nap könyve...

...című könyvében (is) – az óind [[Y/Yama\|Yamá]]hoz hasonlóan – Oziriszt teszi meg halott Napistennek Egyiptomban és fiát, Hóruszt az élőnek:  
> Példaszerű eset Oziriszé, aki Alsó-Egyiptom ura, gabona- és szőlőisten volt, de a Nílusé is, mivel újjászületése jelképezte a Nílus áradását, halála pedig a folyó leapadását. Mint a halottak fejedelme az [[E/Égi egyenlítő\|égi egyenlítő]] alatti déli égbolton ([[D/Duat\|duat]]: [[A/Alvilág\|alvilág]]) is ő uralkodott, aki az [[O/Orion\|Orion]] csillagképben testesült meg, s ő volt az éjszakai (téli) halott Nap (és a Hold!) egyik megszemélyesítője Egyiptomban.  
> **Orion a téli napfordulókor, karácsonykor tényleg a "fölkelő Napot hozza" tejútágain. Az Orion csillagkép, melyet a Tejút köt össze valóságosan a túlnan születő Nappal, a napvallásokban jelképesen is a Naphoz kapcsolódik.** Vagy úgy mint "holt" azaz állócsillagzattá vált Ősnap, Nap atya, a halott Nap csillaglelke (ilyen volt Ozirisz), vagy – együttállásban a Nappal – mint napisteni attribútumokkal felruházott csillaghérosz (maga Orion, a bibliai Mózes és Sámson) és -isten (Mithras), vagy annak hordozója (Anubisz, Szent Kristóf).  

Az élő Hórusz (Nap) a "halott" Ozirisz (Orion, deus otiosus) helyett tevékenykedik (mint a [[D/Deszana\|deszana]] és más törzsi napvallásban). Az atya és a fiú egylényegűsége a fáraók "istenségében" is kifejeződik. A fáraó, amíg élt, Hóruszt testesítette meg; amikor elhunyt, Ozirisszá vált. Ez a felfogás – mint Hellaszban – kiterjedt az istenek összes generációjára.  

#### Jankovics Marcell A Nap könyve...

...című könyvében írja szintén:  
> Volt a görögöknek egy "napistenük", aki eleve a halott Napot személyesítette meg. Dionüszosz ő, akinek a nevét lehet "újjáéledő Zeusz"-nak fordítani, utalásul a téli napfordulókor újjászülető halott Napra, vagy "éjjeli Zeusz"-nak, ami a meghaló Dionüszosz természetét jobban kifejezi, hiszen a görögök a bőség isteneként Plutosznak nevezték úgy, ahogy a rómaiak az alvilág urát, Plútót.  
> Másutt Nietzschét idézi, aki szerint "Dionüszosz-[[B/Bacchus\|Bacchus]], az "**éjjeli Nap**", úgy viszonylik Apollónhoz, mint a Naphoz a Hold."  

Persze nemcsak Nietzsche tartotta a Holdat éjjeli Napnak; a képzet egyetemes. Az meg más kérdés, hogy Apollónt hyperboreai napistennek tartották. De nyilván nem funkciója szerint, hanem (szkíta) eredete szerint.  

A görög mitológiánál maradva (az élő Nap) Héraklésszel szemben álltak olyan halott Napistennek beillő alakok, mint Augeiász vagy Eurüsztheusz. Ahogy Graves mondaná, az emelkedő és a hanyatló Nap istenei álltak szemben egymással; erről szóltunk [[O/Ozirisz és Széth\|Ozirisz és Széth]], valamint [[M/Missera\|missera]] címnél is.  

#### Robert Graves The White Goddess...  

...című könyvében írja:  
> The sacred king, then, is a Sun-king and returns at death to the Universal Mother, the White Moon Goddess, who imprisons him in the extreme north. Why the north? Because that is the quarter from which the Sun never shines, from which the wind brings snow; only dead suns are to be found in the cold polar north. The Sun-god is born at mid-winter when the Sun is weakest and has attained his most southerly station; therefore his representative, the Sun-king, is killed at the summer solstice when the Sun attains his most northerly station[^3].  
> —  
> A szent király tehát Napkirály, és halálakor visszatér az Egyetemes Anyához, a Fehér Hold Istennőhöz, aki a legészakibb északon tartja fogva. Miért északon? Mert az az a negyed, ahonnan a Nap soha nem süt, ahonnan a szél havat hoz; a hideg sarki északon csak halott napok találhatók. A Napisten a tél közepén születik, amikor a Nap a leggyengébb, és elérte legdélebbi állását; ezért képviselőjét, a Napkirályt a nyári napforduló idején ölik meg, amikor a Nap eléri legészakibb állását[^3].  

Az etruszk [[C/Cautha\|Cautha]], akit JM a lenyugvó Nap etruszk – hüllőbőrű – istenének nevez meg, nevének etimológiája igen érdekes.  

[[T/Tegnap\|Tegnap]] szavunkban is a halott/dög(lött) Nap kifejezés látszik megbújni.  
A különböző mitológiákból ismert névpárokat lassan egy [[F/Fény és anyag\|fény és anyag]] vagy [[F/Fény és sötétség\|fény és sötétség]] címnél szereplő újabb táblázatba lehetne szedni aszerint, hogy a négy (illetve egyszerűsítve: kettő – nappali és éjjeli Nap) napminőség az egyes kultúrákban milyen-milyen nevű. [[O/Ozirisz és Széth\|Ozirisz és Széth]], [[M/Missera\|missera]], valamint [[H/Hunor és Magor\|Hunor és Magor]] címnél szereplő [[I/Iker\|iker]]-minőségekből lehet kiindulni.  
Legutóbb [[M/Mithra\|Mithra]] címnél is arról volt szó, hogy Mithra Ozirisznek felel meg.  

Robert Brown Jr. Primitive Constellations of the Greeks, Phoenicians and Babylonians című könyvének (első kötetének) 267. oldalán szól a témáról, de olyan jól nem fejti ki, mint JM tette nyilván újabb, pontosított forrásai alapján. Ami RB könyvéből ide tehető, hogy a sumér-akkád Mar-Gidda a Göncölszekér elnevezése ugyan, de a [[M/MAR\|MAR]] kimondottan a hálálra látszik utalni inkább. ([[A/Aganna\|Aganna]] címnél lásd még akkád Göncölszekér elnevezést.)  

Egy eleddig nem említett fontos(?) analógia a Sarkcsillag és a Nap között (saját idea):  
A Sarkcsillag az az éjszakai Nap, mely körül ugyanúgy kőröznek a csillagok, ahogy a Nap körül a bolygók.  

A Nap – halott Nap és [[N/Nap#Nap – Ellen-Nap\|ellen-Nap]] cím/alcímeket eleddig nem kapcsoltam össze. Ugye a [[S/Sarkcsillag\|Sarkcsillag]] címnél is volt [[S/Sarkcsillag#Sarkcsillag és Szíriusz azaz miben áll Sarkcsillag – Szíriusz kapcsolata\|Sarkcsillag és Szíriusz azaz miben áll Sarkcsillag – Szíriusz kapcsolata]] alcím. Az a közös kapocs.  
A halott Nap kapcsán érdekes még a [[K/Kelet és észak\|kelet és észak]] címnél szereplő passzus.  

![assets/Naphalott_image2.png](/img/user/N/assets/Naphalott_image2.png)  
Falvay Károly Nagyboldogasszony című könyvének 164-165. oldalán szól égtájakról és mitikus kapcsolatukról. Nála is nyilván az elnyugvás helye nyugat, a többit lásd a csatolt képen. Egyiptomi példát is hoz, melyről JM ezt írja Ahol a madár se jár című könyvében:  
> Egyiptomi példa nyomán nagyon valószínű, hogy a régiek úgy hitték, **a télen halott (a magas északon hosszabb időre a horizont alatt rekedt) Nap északon, az istennő méhében (a köldöke mögött) várja *keleti* újjászületését**.  

Másutt viszont (azt hiszem, szintén JM-é), Falvay Károly adatával is kapcsolatot mutatóan:  
> Az örök körforgás mítoszaiban és meséiben a halál nemzés, fogantatás értelmű, a halotti állapot magzati lét. Ezért lett a kelő, megszületendő Nap mindenkori helye észak, mert abszolút kelet nem létezik.  

Amit Jankovics nem mond ki, hogy a halott Nap északi téridőbeli helye rámutat a Napisten atyjának a Teremtő Isten (aki Égistenként az antikvitásban androgün vagy nőiségi Istennő) csillagkép-lakhelyére: Szíriusz-Orion övezetére és a szintén északi Nagy Medvére és a mindenkori Sarkcsillagra gondolunk. Lásd a témáról [[A/Anu\|Anu]], [[T/Typhon\|Typhon]], [[S/Szíriusz és a medvék\|Szíriusz és a medvék]], [[A/Arthur\|Arthur]], és más címnél írottakat. Ezért találjuk az istennel azonosított [[S/Szarvas\|szarvas]]t az égen Orionban és a Medvék irányában is.  
Amikor [[A/Arthur\|Arthur]] címnél az [[A/Áld\|áld]]oz fogalma és szava szóba került, akkor is a halott Napisten = Égisten (téridőbeli helye) kapcsolata ötlött fel és JM több helyen szereplő passzusa, melyben a halott áldozat szerepét kell kiemelten keresni:  
> A szólás, hogy "letörte a szarvát", az ősi bikaáldozatra utal (Héraklész Akhelóiosz fölötti győzelme e szólás mítoszi forrása), s ugyancsak halál-jelentése lehetett eredetileg az e szólással látszólag éppen ellentétes értelmű felszarvazásnak". A túlvilágra költöző uralkodót, hőst, áldozatot ékesítették föl a csak "istent" megillető szarvakkal. Így illett a már túlnan lévők sorába. (Zolnay 1983: 272 skk.) Újabb kori értelmét a kifejezés annak köszönheti, hogy az elhunyt asszonyait utóda örökölte meg – nem egyszer épp az a személy, aki életét is kioltotta. Az alvilág fejedelmét, az ördögöt (krampuszt) és a boszorkányt szarvas lénynek képzelték, ezért voltak "szarvas" \[szarv-as\] állatok a kísérőik (bakkecske, fülesbagoly). A sorba illik maga a szarvas is (gör. `keraosz` "szarvas").  

Ezt az égtájirányokkal kapcsolatos káoszt helyre kellene tenni. Falvay Károlynál a mag(zati lét) helye dél, viszont Jankovics Marcellnél ott a magzat, ahol a foganás, ahol a halál. Ennek magyarázata, hogy a téli napfordulónál van a legkevesebb fény, ezzel szemben a fenti észak éjszak(a) területe.  
Egyébként másutt is szó volt arról, hogy csillagászati értelemben hogy lehet az, hogy Orion nemzi a Tejútanyát és rá hat hónapra (a másik [[S/Száj\|száj]]ban/Nyilas-Nyílásban) születik meg a Napgyermek, a téli napfordulókor, továbbá a [[S/Szűz\|szűz]] és [[S/Szíriusz\|Szíriusz]] fogalmak összehozásását is meg kell oldani.  
Az tény, hogy [[K/Kutyanemzés\|kutyanemzés]], [[N/Nimrud\|Nimrud]] és sok más címnél írottak alapján, hogyha a déli égtáj a télre vonatkozik, amikor a Napgyermek is születik, akkor a foganás nem történhet ugyanott.  
Az égtáj-irányokkal itt még az is a bajom, hogy a 2D kontra 3D felfogás nincs tisztázva ([[D/Dzsed\|dzsed]] címnél álló felállításra gondolok). Észak ugye a [[S/Sarkcsillag\|Sarkcsillag]] helye is, mely [[S/Szíriusz és a Sarkcsillag\|Szíriusz és a Sarkcsillag]] címnél írottak szerint is összefügg. Ez mutatna rá arra, hogy Észak = Szíriusz, ahol a foganás valóban történik is. Viszont mivel egyrészt abszolút kelet nem létezik, másrészt mivel az FK által megadott kelet, mint születés csak a napi időciklusban értelmezhető, itt egy újabb keveredés van, hisz a 3 időciklus közül a két nagyobbik az, ami inkább hasonlít egymáshoz és a hármat nem lehet egy kalap alá venni.  

## A Nap halála

#### Grandpierre Atilla Karácsony eredete és jelentősége...

...című [letöltésre elérhetővé tett](https://mega.nz/file/pzNzhKJB#KXz_bvQtrp_QYzmqFqWwIpf4TSn31z4Fn4bUVLJ8jpA) cikkében írottakkal vezessük be:  
> Lehet-e a Nap legyengült, erejét vesztett állapotban?  
> Erre a kérdésünkre ismét csak igenlő választ kapunk. A Nap ugyanis legalább három jelenségében tekinthető "legyengült"-nek, "erejét vesztett"-nek. Az egyik ilyen jelenség a [[N/Napfogyatkozás\|Napfogyatkozás]]. A másik a Nap téli erejét vesztése, amely a [[T/Téli napforduló\|téli napforduló]]kor tetőzik. A harmadik a napnyugta.  
> Vegyük először szemügyre, mi történik napfogyatkozáskor. A Nap korongjának egyre nagyobb része sötétül el, s teljes napfogyatkozáskor egyszercsak varázslatos, rendkívüli jelenség tűnik fel: felragyog a Nap addig láthatatlan [[K/Korona\|koroná]]ja (lásd Tóth László: Napfogyatkozás és népművészet című cikkét, Természet Világa, 1999/8, 366-367. oldal; Tóth László és Végvári József, Napfogyatkozás és népművészet, 2001, és az előző, Aranyalma és sárkány a Világfán című fejezetünket). **A szárnyas kígyó a sárkány**, a magyar népmesék, a kelta és a kínai azonosságtudat központi szereplője. Csillagászati tény ugyanis, hogy a Nap öntevékeny égitest, felszínéről hol itt, hol ott kitörések forró anyagot dobnak ki, amelyek óriási lángoló tűznyelvekként utaznak az űrben. Ez a természettudományos magyarázata a sárkányok jellegzetes tulajdonságának is: ahány fejük van, annyi tüzet hánynak. A szárnyas sárkány sokezer éves ősi jelképe azt is mutatja, hogy az ősi ember tudta, hogy a Nap tűzből áll – bár ezt a tényt az ókori kultúra csúcspontjának tekintett görög kultúrában Anaxagoras csak az i.e. 4. században vetette fel először.  
- Folytatást lásd [[L/Ló#Ló – Fehér ló\|Ló – Fehér ló]].  

Csillagászati, teridőbeli helyét tekintve mikor hal meg a Nap? Mert ugyebár a mitológikus gondolkodás a halhatatlan Napot halandónak képzelte, a fentiek értelmében. Az ember azt gondolná, hogy akkor hal meg, amikor – [[H/Három nap\|három Nap]] múlva – feltámad, ahogy Jézus is (bár, ő ahogy [[J/Jézus\|Jézus]] és [[F/Feltámadás\|feltámadás]] címnél láttuk, nem akkor hal meg és támad fel, amikor születik a Biblia szerint).  

#### Jankovics Marcell A Nap könyve...

...című könyvében nem a [[T/Téli napforduló\|téli napforduló]]t, hanem – mint mondja, a hagyományt követve – az őszi napegyenlőséget jelöli meg a Kis Évbeni halál időpontjára (ami [[S/Sine\|sine]] és [[E/Ecliptic\|ecliptic]] címnél álló szinusz-görbe alapján stimmel is, hiszen a Nap az [[A/Alvilág\|alvilág]]ban ettől a ponttól kezdve tartózkodik[^4]):  
> A Mérleg havának kezdőnapja az [[O/Őszi napéjegyenlőség\|őszi napéjegyenlőség]] napja, határ "Innen" és "Túlnan" között[^5], hiszen az ősi hagyomány szerint ekkor halt meg a Nap. Az asztrológia a halál házának a Skorpiót tartja, ami nem ellentmondás a Mérleg korábbi nevének \["Skorpió csápja"\] ismeretében, de azért sem, mert abban az időben, amikor a nyári napforduló az Oroszlán csillagképbe esett \[lásd erről [[Z/Zep Tepi\|Zep Tepi]] bevezetőjét\], a Skorpió volt az őszpont csillagképe.  

Másutt a Mérlegről írja (de itt már a korábbi Szűz is szóba kerül, melyről lásd [[S/Szűz csillagkép#Szűz mint vég\|Szűz mint vég]], valamint [[S/Szűz csillagkép#Szűz mint kezdet\|Szűz mint kezdet]] cím/alcímnél írottakat, folytatásként):  
> A [[M/Merkúr\|Merkúr]] bolygó az ég két pontján "teszi igazán a dolgát". Mint az [[I/Ikrek csillagkép\|Ikrek csillagkép]] és jegy planétaura az ég látható kapuinak egyikében, a Tejút és az Állatöv keresztútján lélekvezetői ([[P/Psychopomp\|pszükhopomposzi]]) feladatának tesz eleget. Mint **a Szűz csillagkép és jegy planétaura az év halálba mutató fordulópontján**, amely korábban a Szűz és Mérleg csillagképek határára, utóbb a Szűz csillagképbe esett, a holt lelkek és az évvel meghaló istenek tetteinek, magyarán az év eredményeinek mérlegelését végzi (pszükhosztászisz). Hermész-[[T/Thot\|Thot]]nak mint a kereskedés és a számolás, mérés istenének szintén nélkülözhetetlen eszköze a mérleg.  

Másutt is a Skorpió szerepel a halál helyeként:  
> A Skorpió hava – mint mondottuk – a "halál háza". Naptári, asztrális vonatkozásban viszont a halál sohasem végleges, hiszen emberi tapasztalattal mérve az égi mozgások, és a földi természet változásai örökkön-örökké ismétlődnek.  

JM másutt is írja, hogy a naphéroszokat a Skorpióban éri utol a végzetük (lásd Héraklész gyilkosát, Nesszosz kentaurt:  
> Augeiász a leáldozó Napot személyesíti meg. Téli napfordulói évkezdéssel számolva az év utolsó hónapja a Nyilas, ami az "öreg" Nap uralmának a végét jelenti, és az új Nap trónra léptét vetíti előre. Ezt fejezi ki, hogy Hérakilész legyőzi Augeiász öreg napbikáját. Szó volt arról, hogy Iránban az újév kezdetét, új uralkodó trónra léptét a (nap)oroszlán (szarvas)bika feletti győzelme jelképezte.  

Másutt is:  
> A "hasadék" legfényesebb csillagának, a Skorpió csillagzat vörös Antaresének Szépasszon volt a magyar neve, mégpedig annak a [[S/Szépasszony\|Szépasszony]] nevű, felemás hiedelmi alaknak a nyomán, akiről azt tartották eleink, hogy bűbájával a férfiakat "erdős hasadékába" csalja, s azok e kalandba bele is pusztulnak. (Afrikában ma is tartja magát a hiedelem, hogy a skorpió a női nemiszerv "állata". A rovar mérges fullánkja ott a csiklót jelképezi, amit a feketék a férfiakra veszélyesnek hisznek. Ezért "metélik körül" Afrikában milliószámra ma is a nőket, azaz metszik ki a csiklójukat. Vö. azzal, hogy a sumer Ninhurszag "Világhegy-Úrnő" ágyékát skorpió-ijászok őrzik, a Gilgames-eposzban az alvilág bejáratát skorpióemberek vigyázzák. E skorpiók nyilvánvalóan a tejúthasadék állatövi csillagképére, a Skorpióra utalnak. Ez az a "ház" az asztrológiai szimbolikában, amelyben évről évre [[N/Nap – halott Nap#A Nap halála\|meghal a Nap]].  

[[A/Akhilleusz\|Akhilleusz]] címnél RG és Jankovics Marcell adatai sorakoznak a Nap halálával kapcsolatosan (kígyó, skorpió mérge és mérges nyíl a halált okozó ágens).  
[[V/Vadkan\|Vadkan]] és [[V/Vaddisznók áldozatai\|vaddisznók áldozatai]] címnél szintén szó volt naphéroszok haláláról.  
Ugyanakkor a Nap halálát a nyári napfordulós ünnepen szokták tartani, hiszen onnantól "kezd meghalni." [[P/Pünkösd\|Pünkösd]] és [[P/Pünkösdi királyság\|pünkösdi királyság]] címnél is írtuk, hogy ezek eredetileg napfordulós ünnepségek örökségei lehettek (a Tejút-kapuk Ikrekben és Nyilasban lévő nyitottsága arra a korra utalnak, amikor a nyári és téli napforduló ezen időpontokkal is estek egybe: a kelta és görög tradíció Jankovics Marcell adatai szerint is ezt bizonyítja).  
Ilyenkor a nyári napfordulón ahogy Sír James Frazer, Robert Graves és JM könyveiből is tudjuk, eljátszották a Nap halálát, de egyes kulturákban meg is ölték a tisztségéről leköszönő Napkirályt (vagy annak egy napra kinevezett helyettesét).  
Mindez pedig a szent ligetben a tölgyfánál történt (a tölgy a nyári napforduló fája; lásd még [[A/Aranyág\|aranyág]], [[D/Darag\|darag]] és [[M/Missel\|missel]]). Lásd még ide kapcsolódóan az alant írottakat is.  

### Naphéroszok, Napkirályok (papkirályok) halála

Igen érdekes, hogy a legenda szerint két legnagyobb királyunk, Atilla és Mátyás is (többedik) feleségük keze által (mérgezés útján) halt meg, ráadásul, úgy tűnik, szoláris hősök halálát halva.  

#### Jankovics Marcell A Nap könyve...

...című könyvében írja ugyanis Héraklészről:  
> Utoljára Déianeirának tett szolgálatot azzal, hogy előbb alvilági kérőjétől, Akhelóiosztól, utóbb, amikor már a felesége volt, elrablójától, Nesszosztól megszabadította. Ez lett a hérosz végzete. Az **ő halálát is, mint a legtöbb naphéroszét, a felesége okozta**; a női princípium megtestesítője, aki a világosság és a sötétség örökös harcában dinamikus egyensúlyt teremt, és a körforgást fönntartja azzal, hogy szívét és segítő kezét mindig az ifjúnak és erősnek adja; tavasszal Nap fiatalúrnak, ősszel pedig a sötétséget, halált megszemélyesítő fekete legénynek.  

Még a mérgezés is stimmelni látszik, ahogy JM soraiból kiderül (a méreggel átitatott "Nesszosz-ing" lett a hős őszvégi halálának okozója):  
> Héraklész gyilkosa, Nesszosz kentaur Khárónhoz hasonlóan alvilági révész volt. Ő is az Állatöv és a Tejút egyik kereszteződésében tette a dolgát, mint a Nyilas vagy a Kentaur csillagkép megtestesítője. És alvilági lény volt, hiszen amikor a vérébe mártott ing megölte Héraklészt, már rég halott volt. (Egy jóslat előre megmondta a hősnek, hogy alvilági lény végez majd vele.)  
> A dolog pedig úgy történt, hogy Nesszosz, amikor Héraklész mérgezett nyilától találtan haldoklott, rávette az asszonyt, gyűjtse össze a vérét, és mártsa bele férjeura ingét, mondván, ha ezt ráadja, nem fog többé más asszonyba beleszeretni. (A kentaur nem is hazudott.) Déianeira elküldte a maga szőtte, vérbe mártott (veres?) díszinget Héraklésznek, aki éppen áldozatra készült a baljós nevű Kenaion-fokon ("Űr", "Elhagyatott hely", "Hiábavalóság helye"). A hérosz az áldozathoz magára öltötte az inget, sa méreg, amely nem szerette a meleget és a világosságot (hogyan is szerethette volna, hisz a hideg éj képviselőjének a vérében volt), az inggel együtt azonnal beleette magát a húsába. Héraklész tudta, hogy ez a vég. Máglyát rakatott és fellépett rá. A tűz és apja égből lecsapó villámai halandó részét azonnal elhamvasztották, halhatatlan fele megifjodva, gyermekként suhant az égbe Athéné négyesfogatán. A körforgást fejezi ki az a mód, ahogy Déianeira akaratán kívül (?) elveszejti férjét hiszen, ha az ókori elbeszélők nem is mondják ki nyíltan, Nesszosz vérébe a mérget Héraklész halált hozó nyila juttatta.  
> Úgy mesélték, a Skorpió kapuján át hajtott az égbe, vagyis ott (akkor), ahol (amikor) a naphérosznak meg kellett halnia. Fenn az Olümposzon "halálos" ellensége, Héra – a földön Déianeira is őt képviselte – most helyreállítja az általa felborított egyensúlyt. Újraszüli, s ezzel vér szerinti fiává teszi Héraklészt, s hozzáadja feleségül Zeusztól való egyetlen leánygyermekét: [[H/Hébé\|Hébé]]t, önmaga ifjonti énjét.  

[[H/Herkules\|Herkules]] (valamint [[C/Crucifixion\|crucifixion]]) címnél áll Robert Graves adata arról, hogy Herkules (Héraklész latin neve) vagy a neki megfelelő helyettes hogyan végeztetik ki a nyári napfordulón (vagy lásd Robert Graves The White Goddess című könyvének 125. oldalán).  
[Ezen](https://www.quora.com/Why-was-Buddha-poisoned/answer/Alexander-Duncan?ch=10&share=1c8f1244&srid=51LF) oldalon található (megbízható) információk szerint Buddha egyik lehetséges halál-oka is mérgezés volt. Szó esik disznóhúsról is, mely a másik gyakori elhalálozási okra is felhívja a figyelmet: lásd [[V/Vaddisznók áldozatai\|vaddisznók áldozatai]].  

## Lábjegyzetek

[^1]: Lábjegyzet:  
Hasonló RG-től:  
According to Macrobius, the oracle of Colophon, one of the twelve Ionian cities of Asia Minor, gave the nature of the transcendent God Iao as fourfold. In the Winter he was Hades, or Cronos; in the Spring, Zeus; in the Summer, Helios (the Sun); in the Autumn Iao, or Dionysus.  
—  
Macrobius szerint Kolophón, Kis-Ázsia tizenkét ión városa közül az egyik, jósa négyszeresnek adta a transzcendens Iao Isten természetét. Télen Hádész vagy Kronosz volt; tavasszal Zeusz; nyáron Helios (a Nap); ősszel Iao vagy Dionüszosz.  

[^2]: Lábjegyzet:  
William F. Warren Paradise Found: Cradle of the Human Race at the North Pole című művében idéz valakit amikor azt írja, hogy a nem-árja gondok szokása szerint a halottak fejét dél és a lábukat észak felé fektették:  
"In burying they lay the head to the South and the feet to the North, as the home of their gods is supposed to be in the latter direction. They call the North **Deoguhr** sometimes, and the South, Muraho, is looked upon as a region of terror; so the feet are laid towards Deoguhr in order that they may carry the dead man in the right direction."  
—  
"A temetés során a fejüket délre, a lábukat északra teszik, mivel isteneik otthona ez utóbbi irányban van. Északot néha **Deoguhr**-nak hívják, a delet pedig Muraho-nak, a rémület vidékének tekintik, ezért a lábukat Deoguhr felé tegyék, hogy a halottat a megfelelő irányba vigyék."  

[^3]: Lábjegyzet:  
És még előtte, sejtelmesen:  
It will be objected that man has as valid a claim to divinity as woman. That is true only in a sense; he is divine not in his single person, but only in his twinhood. As Osiris, the Spirit of the Waxing Year he is always jealous of his weird, Set, the Spirit of the Waning Year, and vice-versa; he cannot be both of them at once except by an intellectual effort that destroys his humanity, and this is the fundamental defect of the Apollonian or Jehovistic cult. Man is a demi-god: he always has either one foot or the other in the grave; woman is divine because she can keep both her feet always in the same place, whether in the sky, in the underworld, or on this earth. Man envies her and tells himself lies about his own completeness, and thereby makes himself miserable; because if he is divine she is not even a demi-goddess – she is a mere nymph and his love for her turns to scorn and hate.  
Woman worships the male infant, not the grown man: it is evidence of her deity, of man's dependence on her for life. She is passionately interested in grown men, however, because the love-hate that Osiris and Set feel for each other on her account is a tribute to her divinity. She tries to satisfy both, but can only do so by alternate murder, and man tries to regard this as evidence of her fundamental falsity, not of his own irreconcilable demands on her.  
—  
Ellenvetésként elhangzik, hogy a férfi ugyanolyan jogos igényt tarthat az isteniségre, mint a nő. Ez csak bizonyos értelemben igaz; a férfi nem a saját személyében, hanem csak az ikertestvériségében isteni. Oziriszként, a növekvő év szellemeként mindig féltékeny a furcsaságára, Setre, a fogyó év szellemére, és fordítva; nem tud egyszerre mindkettő lenni, csak olyan szellemi erőfeszítéssel, amely lerombolja az emberségét, és ez az apollóni vagy jehovista kultusz alapvető hibája. A férfi félisten: mindig vagy az egyik, vagy a másik lába a sírban van; a nő isteni, mert mindkét lábát mindig ugyanazon a helyen tudja tartani, akár az égben, akár az alvilágban, akár ezen a földön. A férfi irigyli őt, és hazugságokat mesél magának a saját teljességéről, és ezzel szerencsétlenné teszi magát; mert ha isteni, akkor a nő még csak nem is félistennő – ő csak egy egyszerű nimfa, és az iránta érzett szeretete megvetésbe és gyűlöletbe fordul.  
A nő a férfi csecsemőt imádja, nem a felnőtt férfit: ez az ő istenségének bizonyítéka, a férfi életének tőle való függőségének. A felnőtt férfiak iránt azonban szenvedélyesen érdeklődik, mert az a szeretet-gyűlölet, amelyet Ozirisz és Set egymás iránt éreznek miatta, az ő istenségének tisztelete. Mindkettőjüknek igyekszik megfelelni, de ezt csak váltakozó gyilkossággal tudja megtenni, és az ember ezt igyekszik úgy tekinteni, mint alapvető hamisságának bizonyítékát, nem pedig a vele szemben támasztott saját kibékíthetetlen igényeinek.  

[^4]: Lábjegyzet:  
[[K/Kata\|Kata]] címnél is erről volt szó:  
Legutóbb [[C/Cadaver\|cadaver]] és [[O/Ősz\|ősz]] címnél arról volt szó, hogy akár a Nappálya ([[E/Ecliptic\|ecliptic]]) és az [[E/Égi egyenlítő\|égi egyenlítő]] metszéspontjaira (a szinusz-görbe zérópontjaira) is utalhat (a [[N/Nap – halott Nap#A Nap halála\|Nap halálá]]ra), bár, kimondottan a hun-latin `casus` = bukás, romlás (biztosan fényviszonyokra utaló) szó és a hun-görög eredetű [[C/Cata- prefixum\|cata- prefixum]] kapcsán azt várnánk, hogy a Nappálya eséséből adodó égi találkozásokra, metszéspontokra utalhatna, annak dacára, hogy a szintén kún-hun [[K/Konyul\|konyul]] és [[K/Kanyar\|kanyar]] szavak közül kivált előbbi már hordoz ilyen jelentést és lehetőséget magában.  
Érdekes a japán `kado`, mely jelent sarokpontot(!) (küszöböt?) és innen, ajtót, kaput is (betéve [[G/Gate\|gate]] címhez is, de más jelentése szerint `kado` = képesség, tehetség, szellemesség).  
Igen is, nagyon valószínű, hogy a görög `kata` = alá, le, mögé szó a Nap halálára, alábukására utal.  

[^5]: Lábjegyzet:  
A [[T/Tejút\|Tejút]] az, mely az "Innent" és a "Túlnant", az égbolt világos (nyári) és sötét (téli) felét választja el.  
De ha már a Túlnan szóba került, a szanszkrit `tula` = mérleg is ide vehető szó.  