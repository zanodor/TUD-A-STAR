---
{"dg-publish":true,"permalink":"/B/Bárka/","title":"Bárka","tags":["dg_uploaded"],"created":"2023-11-09T07:32","updated":"2023-11-09T07:32"}
---


# Bárka

A [[B/Bark\|bark]], [[B/Barge\|barge]] és [[B/Barque\|barque]], valamint az előhang nélküli [[A/Ark\|ark]] (és [[A/Argo\|Argo]]) neveket is kiadni látszó szavunk egészen nyilvánvalóan az mellékelt képen látható egyiptomi Napisten Napbárkájára utal, hiszen Bár-Ka felbontásban Nap Háza értelmű (a latin `navis` = hajó szóban is [[N/Nap\|Nap]] szavunkat látjuk).  
![assets/Bárka_image1.png](/img/user/B/assets/B%C3%A1rka_image1.png)  
A delelő Nap keselyűszárnyakon lebeg a zeniten (így ábrázolták a babiloni, asszír és perzsa napisteneket is; szárnyas napkorongból kiemelkedő férfialakkal). A lenyugvót a kosisten vitte szarvain, a távollévő pedig bárkáján hajózott az alvilágban.  
Szintén JM szól arról, hogy archaikus képzetekben, mítoszokban és mesékben a Nap hordozója a Hold, bárka, hátasló kepében. (Lásd úrmutatóról szóló írását erre vonatkozólag [[M/Monster\|monster]].)

![assets/Bárka_image2.png](/img/user/B/assets/B%C3%A1rka_image2.png)  
A Holdat több minden összeköti a Göncölszekérrel. A leglényegesebb: a Holdat az élő Nap, a Göncölszekeret a halott napisten járművének tekintették.  

[[B/Bier\|Bier]] címnél szereplő Jankovics Marcell Jelkép-kalendárium című könyvéből származó passzus az előzőhöz kapcsol:  
> Egyiptomtól Észak-Európáig ismert ősi elképzelés szerint a holtak lelkei a Göncölszekérben várják visszatérésük idejét. A [[U/Ursa Maior\|Nagy Medve csillagkép]] "gyomra és hátsó fertálya" ez! A szekércsillagzat neve számos népnél **halottaskocsi** értelmű, és erről a magyar néphagyomány is tud.  
> A medveistenséget nemcsak a görög-római műveltség azonosította a Nagy Medve csillagképpel. Finnugor rokonaink hitvilágában több jelkép szál fut össze: a hantik a csillagzatot – többek között – a halott **medveistent hordozó halottas szán**nak képzelték. Artemisz medveistennő csillagképpé válásának regéjére gondolva pedig érdemes eszünkbe idézni, hogy a szomszédos Kis Medvét eleink Nagyasszony társzekerének, Nagyboldogasszony csillagának is nevezték.  

Tehát az elterjedt hiedelem szerint a **Göncölszekér szállítja a túlvilágra a halott napisten tetemét**, ahogy JM másutt érthetőbben írja. Márpedig a bárka szó b-előhang nélkül kiadja azon [[A/Arc#Arc 2)\|arc]], [[A/Ark\|ark]] alakú szavakat, melyek a görög eredetű medve és északi sark jelentésű szavakat (lásd például [[A/Arctic\|arctic]]) kiadják.  

[[A/Apep\|Apep]] címnél volt még szó Rá/Ré bárkájáról.  

#### Várkonyi Nándor...

...[[A/Aalu\|Aalu]] címnél szereplő adata szerint a halott (Nap) bárkájának óegyiptomi neve kher ([[K/KER\|KER]] a Nap neve is ugye):  
> A szent folyó neve, melynek ágai Aalu boldog szigetét öntözik: Ak-her-nuti vagy Khernuti; ebből származik a görög-latin Acheron. A halottat vivő bárka neve kher, "a lelkek összegyűjtője", a révészé Kharp-ua, "Nun bárkájának kormányosa" (vö. a görög Charonnal; lásd [[K/Kharón\|Kharón]]).  

A Napbárka/csónak történet előjön a Naphős [[M/Mózes\|Mózes]]nél (és másoknál), kit gyermekkorában kitettek a folyóra (ami a Tejút). Mily nevetséges ezen történeteket valóságosnak felfogni, ha megtudjuk, hogy szimbolikus jelentésűek!  

Bárka úgy tűnik, nemcsak a Napot, hanem a Szíriusz-Napot is szállíthatja. Dr. Gyárfás Ágnes az Ősi Gyökér 2012/1. sz. megjelent Szíriusz Boldogasszonyként való ábrázolása című cikkében írja:  
> A központi szereplő két oldalán a Szíriusz csillagának két állapota. Bal oldalon egyszerű csillag, jobb oldalon sárkánybárka sarlóján áll.  
> ![assets/Bárka_image4.png](/img/user/B/assets/B%C3%A1rka_image4.png)
> Szíriusz a keleti hitvilág felfogásában Sárkánybárkán tette meg az utat az alvilágba és vissza. Ez a kis bárka azonban [[S/Sarló\|sarló]] alakú, nem is kíván másféle képet ölteni.  

De aligha lehet a Nap a sarló felett, bármennyire is írja fentebb is JM, hogy a Holdat az élő Nap, a Göncölszekeret a halott napisten járművének tekintették.  

[Ezen](http://www.magtudin.org/Kazettas.htm) oldalon a csengersimai kazettás mennyezet képéről írja PG:  
> ![assets/Bárka_image5.png](/img/user/B/assets/B%C3%A1rka_image5.png)  
> Mennyezetkazettánk ábrája vitathatatlanul az ószövetségi [[N/Noé\|Noé]] bárkáját idézi elénk. A fent megjelenő betűk – egyik lehetséges olvasatuk: NB – ugyanebbe az irányba mutatnak. A bárka azonban a magyar népi műveltség jelhasználatában ennél jóval tágabb jelentéskörű képlet. Akár meseszövegben, akár hímzett, faragott, írókázott minták között tűnik föl, mindenképpen az őszi napéjegyenlőséget követő Mérleg-hónap labilis egyensúlyi viszonyait, menedék-kereső mozgástendenciáit összegzi egyetlen képjellé. A túlélés záloga ez a "bárka" az élővilág számára az évkörnek ebben a szakaszában, hiszen ekkor fordul át a természet a fényben gazdag év-félből a sötétség és a hideg féléves birodalmába. A Mérleg havában Vénusz bolygó-uralmát tartja nyilván a népművészetünk valamennyi ágában kimutathatóan jelenlevő egyetemes csillagmítoszi hagyomány. A három galamb – egy világos, egy sötét, egy rejtőzködő – a Vénusz három lehetséges viselkedésmódjára utal. Van úgy, hogy hajnalcsillagként tűnik föl, van úgy, hogy esti csillagként, és van úgy, hogy nem látszik, mert vagy a Nap mögött vonul éppen vagy előtte, és akkor a "nagy világító" fénye elnyomja az övét. A két sötét madár a bárka két szélén az ugyanitt erőben levő szaturnuszi tulajdonságokat jeleníti. Ez a kemény visszafogó-gátló erőhatás kényszeríti menedékbe – a viszontagságoknak ellenálló, jól épített közegbe, bárkába-burokba – a máskülönben pusztulásra ítélt élőlényeket.  

Egy ide is tehető JM passzus [[F/Frigyláda\|frigyláda]] címhez került.