---
{"dg-publish":true,"permalink":"/B/Baranta/","title":"Baranta","tags":["dg_uploaded"],"created":"2023-11-09T07:21","updated":"2023-11-09T07:21"}
---


# Baranta

Igen érdekes alakú név. Bar An-Ta [[B/BAR\|BAR]] és [[A/Anta\|anta]] címnél írottak szerint pleonazmus, hisz mindkettő Napot jelent. De mit is takar baranta? A Wiki adata szerint (a kövéren szedett rész tökéletesen leírja, miről van szó):  
> A baranta szó elsősorban az ország olyan nyugati és déli peremvidékein maradt fenn, ahol a lakosság összetétele többségében magyar volt (Somogy, Ormánság, Göcsej, Őrség). A szépirodalomban a legtöbb alkalommal Kodolányi János műveiben találkozhatunk vele.  
> A szó jelentése: fegyveres vetélkedés, megmérettetés, harc; harcra, hadjáratra való felkészülés; törvényesen alkalmazható erőszak, illetve ennek alkalmazása. A kunoknál zsákmányszerző utat jelent. A környező szláv nyelvű országokban pejoratív értelemben állatok elhajtását, zsákmányolást jelent. A kirgizeknél gyorsan közlekedő lovas csapatot, a kazakoknál az erőszak jogos alkalmazását. Az ujguroknál 1990-ben még külön faluban laktak a barantázók. Egyes kaukázusi népeknél a fegyveres gyakorlatok helyszínét, a legkorábbi írott források szerint pedig **a nap harcosait, illetve a nappal szövetséget kötött férfiak közösségét** jelenti.  
> A Somogyvár környékén fennmaradt szokás szerint a barantázók a régi törzsszövetség valamikori bírájának, a régi törvények oltalmazójának ([[H/Harka\|harka]]) voltak a felesküdött, különlegesen kiképzett segítői. Olyan harcosokat takart, akik a fegyverforgatásban való kiválóságuk mellett a legmagasabb erkölcsi, morális követelményeknek is megfeleltek.  

A névvel feltűnően azonos a [[P/Parancs\|parancs]] szavunk és a fentiek alapján ilyen értelem ki is olvasható belőle. A parancs mindig isteni parancs (bár a harciasabb későbbi időkben – a Napvallások kialakulásával együtt járóan és BAR és PAR valóban Nap is – alakult ki inkább ez a nézet).  
  

Ilyen alakú a [[B/Barát\|barát]] címnél is említett kelta-ír `barantas` = garancia. A G-B változás hasonló az [[U/Ugorka\|ugorka]] – [[U/Uborka\|uborka]] esethez.  

> **Baranta himnusz** (palóc himnusz vagy felvidéki himnusz)
>
> *Isten áldja meg a magyart,  
> tartson neve míg a Föld tart.  
> Paradicsom hazájában,  
> éljen örök boldogságban,  
> éljen örök boldogságban.  
>
> Töltse békében napjait,  
> egyezve lássa fiait,  
> önzés, harag s más ellenség,  
> Minket meg ne rendíthessék,  
> minket meg ne rendíthessék.  
>
> Isten áldja meg a magyart,  
> tartson neve míg a Föld tart.  
> Isten áldjon meg bennünket,  
> minden igaz magyar embert,  
> minden igaz magyar embert.*  
- Más változatban a tatár és török is előjön.  

> **Regös himnusz**
>
> *Isten áldja meg a magyart,  
> tartson neve míg a föld tart.  
> Paradicsom hazájában  
> éljen mint a hal dunában,  
> éljen mint a hal dunában.  
>
> Töltse békével napjait,  
> egyezve lássa fiait.  
> Tatár, török, s más ellenség  
> minket meg ne rendíttessék,  
> minket meg ne rendíttessék.  
>
> Isten áldja meg a magyart,  
> tartson neve míg a föld tart.  
> Isten áldjon meg bennünket  
> minden igaz magyar embert,  
> minden igaz magyar embert.*  