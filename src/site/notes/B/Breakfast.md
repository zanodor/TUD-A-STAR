---
{"dg-publish":true,"permalink":"/B/Breakfast/","title":"Breakfast","created":"2023-11-29T01:58","updated":"2024-02-02T01:32"}
---


# Breakfast

Reggeli. Szó szerint [[B/Böjt\|böjt]]nek, koplalásnak, vagy csak éhezésnek (gyomor ürességnek) véget vető, azt megtörő. A vallási háttértartalomra nem tér ki Oxford.  

A francia hasonlóan böjtmegszakítónak hívja a reggelijét: `déjeûner` áll ugyanis fosztó dé képzőből és `jeûner` = böjtölni tagokból (így szól a [[D/Dine\|dine]] szó eredete, egyébiránt). Toldy Géza arra hívja fel a figyelmet, hogy ezzel ellentétesen, az olaszban a `digiunare` kifejezést magára a böjtölésre érti, fosztóképzősen (reggelizni olaszul `fare colazione`).  

Mivel [[B/Break\|break]] frissen meghatározott alapértelme hajnalhasadás, utalhat a reggeli erre az időpontra úgy, hogy eredeti jelentését elfeledték. Mert hát miféle böjt az, amit alva végez az ember?! (Ahogy a magyarok viccelnek vele: "De éhes vagyok: egész éjjel nem ettem.")  