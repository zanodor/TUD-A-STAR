---
{"dg-publish":true,"permalink":"/B/Bánya/","title":"Bánya","tags":["dg_uploaded"],"created":"2023-11-09T07:19","updated":"2023-11-09T07:19"}
---


# Bánya

[[B/Bagnio\|Bagnio]] címnél már volt róla szó. Itt annyi kiegészítést kell tenni, hogy a banya szóval való azonossága abban állhat, hogy mindkettő az alvilággal (így elmúlással, halállal, pokollal) hozható kapcsolatba. (Banyáról lásd [[C/Crone\|crone]] és [[H/Három istennő\|három istennő]].)  

#### Jankovics Marcell írja:  

> A föld mélyén dolgozók \[Szent Borbálán kívül\] másik két jeles szentje szintén a Nyilas havában ünnepli nevenapját: I. (Szent) Kelemen pápa és vértanú (nov. 23.) és Alexandriai Katalin (nov. 25.). Patronátusuk és a Nyilas hiedelmi kapcsolata a Nyilasban (és Skorpióban) lévő "pokol kapuja" képzettel függhet össze; a csillagvallások déli égboltra vetített alvilágát a középkori ember a föld mélyében képzelte el, s úgy gondolta, hogy a bányászok a pokol szomszédságában dolgoznak.  
> A földi üregek, így az emberkéz vájta bányavágatok égi (föld alatti, föld mélyi) jelképes mása a Napot szülő [[V/Világhegy\|Világhegy]]-úrnő méhe, a tejúthasadék, mithraista eredetű keresztény képzet szerint a Barlang, amelyben az Isten karácsonykor megszületik. Ilyen értelemben minden zárt térben égő tűzhöz, legyen az kovácsműhely parazsa vagy bányászmécs lángja, a föld méhében rejtőző napmagzat képe társult eleink képzeletében.  

#### Kandra Kabos Magyar Mythologia...

...című könyvében szerepelt:  
> A fürdő használata fajunknál a mohácsi vészig sokkal nagyobb volt, mint azóta. A Kalevala nagyon emlegeti a fürdözést, s kitűnik belőle, hogy e rokonaink ősidőkben vendégségeiket gőzfürdőkben szokták tartani s kedves vendégeik részére külön fűtötték be a gőzfürdőt. Galeotti szerint Mátyás korában még hasonlóan jártak el a magyar főurak. A régi magyar nyelv ezen helyiségeket "bánya"-nak nevezte, honnét van a népies szólás is: olyan meleg, mint a bánya.  

#### Varga Zsigmond Az ősmagyar mitológia...

...című könyvének 188-189. oldalán KK-val egyetértően írja a bánya szóról és a magyar gőzfürdőzés szokásáról:  
> Eleinknél a fürdő használata jóval gyakoribb volt a mohácsi vészig, mint azután. Az ősi varázspraxis hatása volt ez, természetesen varázsgyakorlat nélkül. Van két szólás-mondásunk, amelyik a gőzfürdő gyakoriságát, illetve előkelőségét mutatja. Az egyik így hangzik: olyan meleg, mint a bánya; a másik: befűtöttek neki. Galeotti Mátyás-udvari történetíró arról tudósít, hogy a magyar főurak vendégségeiket gőzfürdőben tartották, ahol vendégeik tiszteletére külön fütötték be a gőzfürdőt.  