---
{"dg-publish":true,"permalink":"/T/Tánc/","title":"Tánc","tags":["containstransclusions"],"created":"2023-11-12T05:06","updated":"2024-02-12T18:23"}
---


# Tánc

#### Péterfai János írja:

> Tánc szavunk Isten tiszteletére járt táncokat jelöl. Tantor és Tántorog szavunk is a Tánc rokona. Az angol `Dance` és más szavak a magyar Tánc változatai.  
- A többi: német `tanz`, szláv `tañec`, portugál `dança`, román `dans`, finn `tanssi`, szuahéli `densi`, török `dans`.  

De hogy a Tánc mennyire összefügg a [[T/Tengely\|tengely]] körüli mozgással/forgással, mutatja, hogy a [[B/Ball#Ball 2)\|ball]] és ([[V/Vált\|vált]] szavunkhoz hasonlított) [[W/Waltz\|waltz]] címnél is említett spanyol `bailar` = táncolni igét is a tengely (lásd [[P/Pole#Pole 2)\|pole]]) körüli forgásra utalónak vettük (ott egy Götz László Keleten kél a Nap című könyvének 191. oldalán hozott sumér `BAL` = forgat; forduló, orsó; fon jelentésekkel megadott tőszóhoz is hasonlítottunk).  

#### Záhonyi András...  

...az Ősi Gyökér 2019-20/1-4. számában megjelent beszámoló cikkében is szerepel:  
> A tánc őstudás. Remek eszköz az emberi lélek kifejezésre, egy nép érzésvilágának bemutatására.  
> Novák Ferenc szerint "amikor még nem létezett a szó, már létezett a mozdulat. És ez a mindenkinek örömöt adó) tánc volt."  
> "A tánc mágia. Évezredeken keresztül az Istennel való találkozás eszköze. A színpadra kerülve művészetté nemesült. A táncművészet felkent papjai – a táncosok – helyettünk mutatják be az áldozatot," vallja Fodor Antal.  

#### Várkonyi Nándor írja:

> A civilizálatlan, a mi fogalmaink szerint "vad", "primitív" állapotban élő népek ott, ahol a környezet nem kényszeríti kegyetlen létharcra őket, köznapjaik minden tevékenységét dallal és tánccal kísérik. Érthetetlen és csodálatos dolog, mert a természet öncélú játékra nem tanít, s a művészetet nem ismeri. Az állatvilágban a játék nem egyéb, mint készülődés az önfenntartás komoly és nehéz munkáira, az ifjú életerő tombolása, a legnagyobb feladat diszciplínájába fogva. De nem játék a felnőtt ember tánca és dala sem, sokkal több annál, őseredeti mivoltában tevékenységünk, életünk mélyebb, valódibb jelentésének kifejezése: teremtő munka.  
>
> Alexandriai Kelemen írja: "Aki a körtánc harmóniáját nem ismeri, nem részesedett az isteni valóságban." És Rumi Dzselál-[[U/Uddin\|Uddin]], a perzsa költő: "Aki megérezte a tánc hatalmát, istenben van."  

Tánc, tántorog, teng-leng ([[T/Tango\|tango]]), [[T/Tengely\|tengely]], mind [[T/TEN\|TEN]] szócsoportba tartoznak.   

#### Tomory Zsuzsa Istenes magyar emlékeink III. rész...

...című Ősi Gyökér 2005/3. sz. megjelent cikkében írja:  
> Berze Nagy János baranyai gyűjtései között található tarcsapusztai betlehemes háromszázhatvanöt szavas éneke, mely az év minden napját beleveszi ezen ünneplésbe. Néprajzosaink gyakran kitértek a magyar férfitánc [[I/Ima\|ima]] jellegére. A fenti gyűjtésben található sásdi betlehemesben a pásztorok ajándékai között a tánc is szerepel. Itt idézem Berze Nagy Jánost: "...Haraszti Emil értekezése után (Búvár, 1936.623.1. "Tánc a templomban".) feltehető, hogy a tánc ősi kultikus eredetű, a templomi szertartáshoz tartozott, s bábtáncoltatók is a régi szokásnak hódolva táncoltatják meg betlehemes bábjaikat."  
> Pásztortáncaink ezek szerint tehát ősi táncimáink utolsó maradványai. Tudjuk napjainkban, hogy a mozgás, a tánc milyensége hatalmas befolyással van lelkiállapotunkra. A most divatos csípő-csavargatások hatásköre az alacsonyabb életösztönök erősítésére korlátozódik. \[A KT által kommunista kapcsolatai miatt kritizált, Bartók Béláról szóló verséért azért megdicsért\] Illyés Gyula emlékezett meg egy írásában arról, hogy amikor magyar táncot jár, karjai önkénytelenül az ég felé emelkednek, s maga is felismerte, hogy e tánc génjeinkbe épített Isten-tisztelet egy kifejezése. A magyar zene éltető ütemére járt egyenes derekú, emelt kezű tánc az ég és föld tudatos összekapcsolása, s a kettő közötti ember testét-lelkét tartotta egyensúlyban.  

#### Jankovics Marcell A Nap könyve...

...című könyvében írja:
> Az európai, s azon belül a magyar néptánc legrégibb formái közé – első adataink a bronzkorból valók! – a csoportos kör-, lánc-, füzértáncok tartoznak. Rituális alakzatúak (kör, félkör, kígyó, csigavonal, vagyis labirintus) és kozmikus mozgásokat utánoznak. Idényjellegük is ezt tanúsítja. A leány-körtáncot, a karikázót korábban tavasszal járták, a böjti tilalom rá "nem vonatkozott, sőt, ekkor volt a leggyakoribb. A tavaszi termékenységi rítusokhoz kapcsolódó – a múlt században még általános – falujáró, határkerülő, vonuló, kígyózó, kapuzó leányjátékok ciklusában a körtánc is jelentős helyet foglalt el." (Martin 1980:71.) Tegyük hozzá, a hasonló rendeltetésű határjáró körmenetek – például a búzaszentelés – világi megfelelőjeként. A varázslás mindkét formáját a pogány múltból örököltük.  
>
> A botolók \[nevű táncok\] eredeti jelentésének legárulkodóbb eleme az, amikor a két táncos a botját a földre teszi egymáson (égtáj) keresztbe, és felváltva végiglépik a négy "égnegyedet".  
>
> A fegyvertáncok múltjában azonban fontos mozzanat, sőt eleve eldöntött volt az egyik fél győzelme. Az európai moreszka-táncban a gonoszt, telet, sötétséget megtestesítő "mórok", vagyis feketék mindig alulmaradnak a tavaszt, világosságot alakító fehérekkel szemben. Ezeket a táncokat is kora tavasszal járták, azzal a nyilvánvaló szándékkal, hogy segítsék a Napot győzelmében.  
> Hasonló tartalma volt egykor a páros táncoknak is, mely azonban a személyes motiváltság mellett teljesen háttérbe szorult; kozmikus szinten a naplegény és a földleány tavaszi egybekelését idézték meg. Mutatós példája ennek a táncházakban szinte kötelező hagyományos széki leány- és legényviselet. A leányok virágokkal telehintett ruhában, fejkendőben járják, a legények napsárga szalmakalapban, égszínkék mellényben.  
>
> A néptánc és a népi gyermekjátékok közötti szoros kapocs tanújele, hogy ez utóbbiak is az éves körforgást játsszák el, a táncéhoz hasonló változatossággal és ugyanúgy idényjelleggel. Valamikor minden játék kozmikus jelentést hordozott.  
- Lásd [[S/Sakk\|sakk]], és olyan [[L/Labdajáték\|labdajáték]]okat, mint például [[F/Football\|football]].  
Lásd még Jankovics Marcell írását [[I/Ismétlés\|ismétlés]] és [[R/Ritual\|ritual]].  

#### John Major Jenkins Galactic Alignment...

...című könyvében írja ([[S/Szíriusz és a naprendszer\|Szíriusz és a Naprendszer]] címnél is szerepelt):  

<div class="transclusion internal-embed is-loaded"><a class="markdown-embed-link" href="/m/mithra-es-a-bika/#o50g9i" aria-label="Open link"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="svg-icon lucide-link"><path d="M10 13a5 5 0 0 0 7.54.54l3-3a5 5 0 0 0-7.07-7.07l-1.72 1.71"></path><path d="M14 11a5 5 0 0 0-7.54-.54l-3 3a5 5 0 0 0 7.07 7.07l1.71-1.71"></path></svg></a><div class="markdown-embed">



> Sharron Rose advocates for the relationship between Isis and the serpent power that awakens seekers through their dancing embodiment of the Goddess energy. Having studied sacred dance in India on two Fullbright scholarships, Rose realized that dance movements told complex stories and in fact encoded lost wisdom.  
> When she began studying Egyptian sacred dance and the rituals associated with Isis, she noticed similarities with the Tantric practices of India, in which the latent serpent power at the base of the spine is awakened to rise and unfold into the seeker's life.  
> Similarly, Isis is the mother power at the root of the world that awakens and transforms (she resurrected Osiris). Thus, Isis performs a similar function to [[K/Kundalini\|Kundalini]], the creative force at the galactic root that manifests as the muladhara chakra within the human microcosm.  
> Second, if Isis does indeed correspond to Sirius, then we can recall that Sirius occupies the same meridian as the Galactic Anticenter-they both pass through the southern meridian at the same time, although Sirius is lower in altitude.  
> My idea here is speculative, though astronomically very true. Further research may show more clearly how Sirius may have been a marker for the galactic axis that emanates from the Galactic Center.  
> —  
> Sharron Rose az Isis és a kígyóerő közötti kapcsolat mellett érvel, amely az Istennő energiájának táncos megtestesülésén keresztül ébreszti fel a keresőket. Miután két Fullbright-ösztöndíjjal szakrális táncot tanult Indiában, Rose rájött, hogy a táncmozdulatok összetett történeteket mesélnek el, és valójában elveszett bölcsességet kódolnak.  
> Amikor elkezdte tanulmányozni az egyiptomi szent táncot és az Íziszhez kapcsolódó rituálékat, hasonlóságot fedezett fel az indiai tantrikus gyakorlatokkal, amelyekben a gerinc alján lappangó kígyóerőt felébresztik, hogy felemelkedjen és kibontakozzon a kereső életében.  
> Hasonlóképpen, Ízisz a világ gyökerénél lévő anyai erő, amely felébreszt és átalakít (ő támasztotta fel Oziriszt). Így Isis hasonló funkciót tölt be, mint [[K/Kundalini\|Kundalini]], a galaktikus gyökérnél lévő teremtő erő, amely az emberi mikrokozmoszban a muladhara csakraként nyilvánul meg.  
> Másodszor, ha Isis valóban megfelel a Szíriusznak, akkor emlékeztethetünk arra, hogy a Szíriusz ugyanazt a meridiánt foglalja el, mint a Galaktikus Anticentrum - mindketten egyszerre haladnak át a déli meridiánon, bár a Szíriusz alacsonyabb magasságban van.  
> Az elképzelésem itt spekulatív, bár csillagászatilag nagyon is igaz. További kutatások talán világosabban megmutatják, hogyan lehetett a Szíriusz a Galaktikus Középpontból kiinduló galaktikus tengely jelölője.  


</div></div>

- Erre én is gondoltam, hogy mi van, ha csak marker, azaz jelzőcsillag Szíriusz és semmi egyéb.  

A táncról Ipolyi Arnold Magyar mythologia című könyvének 600-601. oldalán szól.  
Magyar Adorján Csodaszarvasának (a PDF) 383. oldalán ír a táncról. Az ott szereplő adatai alapján is gondoltam, hogy [[T/Trance\|trance]] akár tánc szavunkból vagy változatából is eredhet, de akár a fentebb említett [[T/Tantra\|Tantra]] is.  