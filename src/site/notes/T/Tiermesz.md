---
{"dg-publish":true,"permalink":"/T/Tiermesz/","title":"Tiermesz","created":"2023-10-13T12:47","updated":"2023-11-08T04:21"}
---


# Tiermesz

Lapp viharisten, kiről [[C/Csudaszarvas\|Csudaszarvas]], [[A/Arctic\|arctic]] címnél és külön alcímnél [[I/Íj és a nyíl\|íj és a nyíl]] címnél is volt szó. A pogány lappok viharistenének, Tiermesz-nek a mi Nagy Medvénk ([[U/Ursa Maior\|Ursa Maior]]) volt a megfeszített íja. Szegre akasztott íját, tegzét a Kis Medvével ([[U/Ursa Minor\|Ursa Minor]]) azonosította a lappok képzelete.  

#### Kállay Ferenc A pogány magyarok vallása...  

...című könyvében írja:  
> Baiwe a nap volt a szülő asszony képe, Tiermes a férfinemű nap volt.  
- Lett volna...  

> Mone igy ir a lappokról, a családfő Tiermest tiszteli a szent helyen közel házához, Thiermesnek magas kősziklákon is voltak szent helyei, a 16. században még 30 ily szent hely név ismeretes is volt, például achiakik vári szent hely, az az öreg Tiermes hegye (avkiak = a magyar ük, vári = hegy s vár) Tiermesnek, mely képe fából volt készítve, feje nyirfagyökér kerek tekejéből kifaragva arczvonalok nélkül, a dereka is nyirfadarab volt, melyen kalapács volt keresztül dugva, fején egy darab tüz kova. – E leírás szerint a skandinavi [[T/Thor\|Thor]] istenre ismerhetni, ki a mennydörgés, villám s később hadisten is volt. ([Lásd 25. old.](zotero://open-pdf/library/items/DFI47XPY?page=25&annotation=BHDETW57))  
>
> Luhbe lapp megyében Tiermesnek mellékneve `auke` = nagyatya, (ez a magyar ük) Leem a lappok **Diermes** istenéről írja, hogy az a scytha Tarami; a Thor név, úgymond, az ő missiója idejében többé nem használtatott lapp földön. ([Lásd 26. old.](zotero://open-pdf/library/items/DFI47XPY?page=26&annotation=I5E96YIB))  

A másutt sumérnek megadott Darama, Daramah szarvas nevekhez hasonlítható. A [[S/Szarvas\|szarvas]] a régi isten.  

#### Jankovics Marcell írja:

> A Jávorszarvas csillagzat, az Orion és az Ikrek egyaránt a Tejút csillagképei. Bizonyos értelemben a Kis Medve (Ursa Minor) is beleillik a képbe. Egy följegyzés szerint ui., amikor Favtna (Tiermesz) nem vadászik, íját szögre, a Sarkcsillagra (Polaris) akasztja; ez a Kis Medve csillagkép legfényesebb csillaga. (A két Medve csillagzat ilyetén együvé kapcsolása általános; lásd a Kis Medve – Nagy Medve, Kis Göncöl – Nagy Göncöl neveket.) Alapos okunk van arra is, hogy a Bika csillagképet (Taurus) – ennek vállán kotlik a Fiastyúk – szintén a menekülő szarvasok csapatába soroljuk, ám ennek bizonyítása már szétfeszítené írásunk kereteit.  

Még mindig északon járunk, egészen pontosan a lappoknál, ahol két M-SZ, M-D vázú szóra kell figyelnünk. Az egyik a "szláv[^1]-magyar" [[M/Medve\|medve]], a másik Tiermesz (kinek nevében tier lehet állat, szarvas (lásd [[D/Deer\|deer]]) és fa (lásd [[T/Tree\|tree]]) is akár).  
[[C/Csudaszarvas\|Csudaszarvas]] címnél Jankovics hosszabban szól róla:  
> A vadásztársaságnak tagja még **Favtna, más néven Tiermesz, a medve** alakban járó lapp viharisten. A finn szerzők az [[O/Ökörhajcsár csillagkép\|Ökörhajcsár csillagkép]]pel azonosítják[^2]. A csillagisten megfeszített és nyilakat lövöldöző íja a [[J/Jávor\|jávor]]szarvas csillagzatra "mutató" Nagy Medve (Ursa Maior) csillagkép.  
> Bár ideillő lapp nevét a szerzők nem közlik, az égi mondában \[a Joseph Fontenrose Orionjában is taglalt görög mítoszokhoz hasonlóan\] a Tejút mentén folyik a vadászat, s ez, látni fogjuk, lényeges a monda jelentése szempontjából is. Erről most csak annyit, hogy a Jávorszarvas csillagzat, az Orion és az Ikrek egyaránt a [[T/Tejút\|Tejút]] csillagképei.  
> Bizonyos értelemben a Kis Medve (Ursa Minor) is beleillik a képbe. Egy följegyzés szerint ui., amikor Favtna (Tiermesz) nem vadászik, íját szögre, a Sarkcsillagra ([[P/Polaris\|Polaris]]) akasztja; ez a Kis Medve csillagkép legfényesebb csillaga. (A két Medve csillagzat ilyetén együvé kapcsolása általános; lásd a Kis Medve – Nagy Medve, Kis Göncöl – Nagy Göncöl neveket.) Alapos okunk van arra is, hogy a Bika csillagképet ([[T/Taurus\|Taurus]]) – ennek vállán kotlik a Fiastyúk – szintén a menekülő szarvasok csapatába soroljuk, ám ennek bizonyítása már szétfeszítené írásunk kereteit.  
> A lapp csillagnevek mögött fölsejlő rege kozmogóniai – a világegyetem kialakulásával kapcsolatos – értelmet hordoz. A lappok hiedelme szerint a világ addig áll fenn, amíg Tiermesz le nem teríti Miantas-Pirrét, az égi szarvast. Miantas-Pirre hordja agancsán az égboltozat zárókövét, a Sarkcsillagot (agancslapátja, a Cassiopeia a Sarkcsillag szomszédságában van), s ha Tiermesz nyilától találva összerogy, elvesztvén támasztékát, az égbolt is a földre omlik. A mítosz borúlátása ellenére, úgy tűnik, a lappok nem féltek a világ végétől. Miantas-Pirre éppúgy utolérhetetlennek tűnik, miként a legtöbb monda szarvasa, hiszen aligha éri meg az emberiség, hogy Tiermesz nyílvesszeje Miantas-Pirrébe fúródjék, azaz a Nagy Medve Muscida nevű csillaga az Auriga csillagképbe vándoroljon. Elemi szinten ez a csillagmonda lényege: a napi, évi körforgással örökkön-örökké ismétlődő égi vadászat, a csillagképek közt (remélhetőleg) soha nem csökkenő távolság a világ fönnmaradásának szemmel látható bizonyítéka volt a lappok szemében.  
> Ha fentiek nyomán felébred a kíváncsiságunk, és csillagnézőbe indulunk, tapasztalni fogjuk, hogy Miantas-Pirre vadászata nem mindig követhető az égen. A felsorolt csillagképek ugyanis együtt ősztől tavaszig láthatók csupán. Az év másik felében az ég nappali térfelén tartózkodnak, fényüket a Nap homályosítja éppen el. Ez nem volt mindig így. \[Itt a precesszió jelenségéről ír.\]  
> A [[P/Precesszió\|precesszió]] következtében az égitestek koordinátái is állandóan változnak. 13000 évvel ezelőtt tehát a nyári égboltunkon ragyogtak azok a csillagképek, amelyek ma a téli égbolton láthatók, némiképp az egykoritól különböző alakban. Ugyanis ha lassan is, de a csillagokat is elmozdulni látjuk egymáshoz képest. "Mai" – legalább 4-5000 éve tartó – téli csillagkép voltuk magyarázza, miért vált a szarvas a téli ünnepkör állatává, s természetesen azt is, miért folyik a lapp, s tegyük hozzá, a legtöbb finnugor mondában a vadászat sítalpon, hótalpon.  

A név tehát lehet Orion+Tejút \[[[MISZ\|[MISZ]]\] összetételű, majd talán a finnségiek északra való visszatérése után északi csillagképre cserélhették.  
Még utólag: az előtag a pártus-perzsa [[T/Tír\|tír]] szóban nyílvessző jelentésű volt.  

## Lábjegyzetek

[^1]: Lábjegyzet:  
A szláv nyelvekben `medved` a medve, de a `miska` is előjön az oroszban és mackó szavunkhoz hasonló szláv szót is találni.  

[^2]: Lábjegyzet:  
Könnyen lehet T-R vázú neve miatt és [[O/Ökörhajcsár csillagkép\|Ökörhajcsár csillagkép]] címnél írottak alapján is, hogy eredetileg Orion-név volt.  