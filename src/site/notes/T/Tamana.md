---
{"dg-publish":true,"permalink":"/T/Tamana/","title":"Tamana","tags":["dg_uploaded"],"created":"2023-11-03T03:14","updated":"2023-11-03T03:14"}
---


# Tamana

Dr. Gyárfás Ágnes A szakrális nyelv elemei című az Ősi Gyökér 2008/1. sz. megjelent cikkében említi futólag Tamanát, a kis bácskai dűlő(!) nevét, amely megmozgatta a gyökrendszerben gondolkodó magyarok fantáziáját a múlt század 60-as éveiben.  

A "Tamana kis tükre" Vámos-Tóth Bátor munkásságából, Simon Endre szerkesztésében, jó bepillantást nyújt a rejtélyek tömkelegébe. A Tamana tudománynak még sok fontos kérdésre kell felelnie, mielőtt kilépne a legfontosabb tudományok körébe.  

Folytassa Vámos-Tóth Bátor:  
> A világnév kutatásnak a TAMANA nevet adtam. Annál is inkább, mert Kolumbiában 7 TAMANA név is van (5 falu, 1 hegy, 1 patak) és a TAMANA pataknak éppen a PALÁNKA patak a társa. Összességében – 190 ország közül – 38 helyen találtuk meg a TAMANA nevet földrajzi, törzsi, illetve családi – személynevek képében.  
> 
> Így vette hát kezdetét a világméretű TAMANA kutatás, amelynek keretében 190 ország névtárain keresztül haladva (egy-egy ország átlagosan 40000 nevet tartalmaz) mintegy 7600, 3-4-5-6 magánhangzós, 2-3 önálló névelemből álló földrajzi – névképlet gyűlt össze, melyek azonos szerkezeti felépítése mind megtalálhatók a Kárpátok alatt is.  
> Az öt földrész 190 országából és tájáról egybegyűjtött 7600 háromtól – hat magánhangzóig terjedő névképletek mindegyike egyezik a Kárpát medencei földrajzi nevekkel, és 60%-ban az ott lévő magyar családi nevekkel is – ami egyedülálló az egész világon. És még egy érdekesség: minél messzebb megyünk vissza az időben, annál több magyar-azonos névszerkezetet lehet találni.  

Az [alábbi](https://naput.hu/index.php/g-mainmenu-30/483-tamana) oldalon olvasható (a második fele Vámos-Tóth Bátor tollából):  

TAMANA – EGY TUDOMÁNY SZÜLETÉSE  

![assets/Tamana_image1.png](/img/user/T/assets/Tamana_image1.png)  
> Mi a Tamana?  
> 
> Volt egy lápos, mocsaras őrfalu a délvidéki Bácska megyében. Ez a kis falu a Tamana nevet viselte ősidők óta.  
> Ez a falu ma már Palánka község délkeleti részét képezi. Az 1980-as évek végén egy ifjúkorában Amerikába kivándorolt magyar ember visszatért az Óhazába látogatóba és akkor már mint egyetemi művésztanár, művészettörténész és "Tamana-kutató" utazott le Bácskába, hogy felkutassa az ősi falut.  
> 
> Palánka községben felkereste a helyi magyar muzeológust, majd egy neves szerb történészt, akikkel leült fejtegetni Tamana őrfalu történetét.  
> 
> Azt igyekezett felfedni az Amerikából hazatért professzor, Dr. Paposi-Jobb Andor, miként lehetséges az, hogy a "Tamana" név, mint földrajzi név, családnév, törzsnév ugyanúgy, többszörösen megtalálható a világ öt földrészén!? Ugyanakkor ott, ahol a Tamana-nevek és névszerkezetek, mint például víz, folyó, forrás, falu, hegy, barlang, denevérnév, fa, korall, vírus(!), igazgyöngy, személy, család vagy törzsnévként és segítő szellem vagy csillagkép neveként jelennek meg, ott az ősi díszítőművészeti, építészeti, zenei formák is szinte teljesen azonosak!  
> 
> Dr. Paposi-Jobb Andor, aki hatodik gyermekének szintén a Tamana nevet adta, a hetvenes évek végén ismerkedett meg Dr. Vámos-Tóth Bátor kutatóval, aki akkor még Honoluluban, a Hawaii-szigeteken élt és fektette le a tamana-tudomány alapköveit. A szintén magyar származású kutató – professzori kiküldetése alkalmával – a hatvanas-években Nyugat-Afrikában arra figyelt fel, hogy a széles világban előforduló bizonyos ősi földrajzi nevek és kultúrák egyenes kapcsolatban vannak egymással – ideértve a díszítőművészeti, építészeti, zenei alapformákat is. Legkülönösebb viszont az, hogy a Kárpát-medencei magyar kultúrhagyományok tudományos alapkulcsai ezeknek a tényeknek!  
> 
> Számos földrajzi név, családnév, törzsi név többszörösen ismétlődik – Kárpát-azonos formában a világ különböző tájain. A Tamana név már a kutatások elején kitűnt gyakoriságával, elterjedésével, így lett a tudomány névadója.  
> 
> A Bácska megyei kis őrfalu névazonosait már 36 ország térképén, és számos történelmi leírásban lelte meg Dr. Vámos-Tóth tanár úr és kutatótársai. A 36. Tamanát 2003 elején fedezte fel Egyiptom történeti térképén. Mint terület neve létezett a "**Kush-Tamna**" 3500 évvel ezelőttés ma a Nasszer-tó mélyén nyugszik.  
> 
> Dr. Paposi-Jobb tanár úr évtizedek óta tart előadásokat és épít kapcsolatokat számos országban a tamana-tudomány népszerűsítésére.  
> 
> A Kárpát-medence őstörténeti jelentőséggel bír az egyetemes Tamana-kutatásban. Immár 7500 Kárpát-azonos nevet sorakoztatott fel 184 országban az egyre gyarapodó tamana-kutatócsoport. A magyar nyelv tudása és a Kárpát-medencében lévő földrajzi nevek ismerete alapvető fontosságú követelmény.  
> 
> Csodálatos ez a tamana-világkapcsolat, amely egyre erősebben kérdésessé teszi a szokásos történelemismeretet és szemléletet a világ iskoláiban és tankönyveiben. A tamana-tudomány nemcsak magyar tulajdon vagy magyar ügy, a tamana-tudomány egyetemes ügye az emberiségnek és társtudománya valamennyi tudománynak!  
> 
> Amikor közel 30 évvel ezelőtt Afrikában – Sierra Leonéban – rátaláltam a magyar azonos szavak első csoportjára: hat KÁMA+LÓ névre, BÁN, DARU, KASA, KASZA, SZANDA, SZITYA, TURAI törzsi nevekre, majd a későbbiekben Havaji-ban (Hawaii) további kilenc KAMA+LÓ névre, névszerkezetre, azt súgta valami: a névszerkezetek további világkutatása nyomán, tárgyilagosabb történelmi szemléletmódot lehetne kialakítani!
> 
> Ez volt a tűzhányó erejű szikra, ami 1975-ben az egész világot átfogó földrajzi név és nyelvészeti – őstörténeti kutatásra indított. Rövidesen megtudtam azt is, hogy nálunk Zalában, KÁMA-HÁZI patak és KU-KU-LÓ nádas – rét is található. Ugyanaz a KUKU-LÓ dűlő Vas és Szatmár megyében is létezik, emellett KU-KU-LÓ folyó van JÁVA szigetén, míg KÜ-KÜL-LŐ Erdélyben folyó. Azaz nálunk is van KÁMA-LÓ! Ez a tény viszont azt sugallta, hogy' a KÁMA-LÓ név, illetve a KÁMA-LÓ névszerkezet világazonosságát a névelemek összeálló felépítettsége okán és nem. annak egyfajta szótalálgatásos belemagyarázása – önkényes – többnyire elfogult, hazabeszélő értelmezgetés útvesztőjében kell keresnünk.  
> 
> Mindezek alapján 1977-ben, ennek a világnév kutatásnak a TAMANA nevet adtam. Annál is inkább, mert Kolumbiában 7 TAMANA név is van (5 falu, 1 hegy, 1 patak) és a TAMANA pataknak éppen a PALÁNKA patak a társa. Összességében – 190 ország közül – 38 helyen találtuk meg a TAMANA nevet földrajzi, törzsi, illetve családi – személynevek képében.  
> 
> Így vette hát kezdetét a világméretű TAMANA kutatás, amelynek keretében 190 ország névtárain keresztül haladva (egy-egy ország átlagosan 40000 nevet tartalmaz) mintegy 7600, 3-4-5-6 magánhangzós, 2-3 önálló névelemből álló földrajzi – névképlet gyűlt össze, melyek azonos szerkezeti felépítése mind megtalálhatók a Kárpátok alatt is.  
> 
> A TAMANA kutatás – sokunk számára – több dolgot is bizonyít:  
> Az értelmes – alkotó ember történelmének a kezdete: száz évezredre, vagy még régebbi időkbe is visszanyúlik, ellentétben azzal, ahogy jelenleg mindenfelé tanítják – hirdetik.  
> 
> Valamikor léteznie kellett, egy – az egész Földet átfogó, magas szintű – egyetemes műveltségnek, mely a közbeeső természeti csapásokat túlélve, azonos nyelvet, mintarendszert – egyező párhuzamos eljárást alkalmazott a nevek – díszjelek – építészet – dallamok tekintetében.  
> A TAMANA nevek szerkezet-felépítési adatai, visszavisznek bennünket az idő körvégtelenjéből érkező örök – emberi értelem, azaz a homo-semper alkotta magas szintű műveltségek múltjába, melyek távolbamenően megelőzték az eddig legősibbnek vélt kőrösi, szuszai, indus-völgyi, mezopotámiai, egyiptomi, kínai és közép-amerikai műveltségeket. Az öt földrész 190 országából és tájáról egybegyűjtött 7600 háromtól – hat magánhangzóig terjedő névképletek mindegyike egyezik a Kárpát medencei földrajzi nevekkel, és 60%-ban az ott lévő magyar családi nevekkel is – ami egyedülálló az egész világon. És még egy érdekesség: minél messzebb megyünk vissza az időben, annál több magyarazonos névszerkezetet lehet találni.
> 
> A Tamana kutatás üzenete, az Emberi Értelem időtlenségét és egy réges-régi, egyetemes kultúra fennmaradt Ősi Nagyságát hirdeti, amelynek nem tudjuk nevét, nem tudjuk hogyan nevezték a régmúlt időkben. Azt tudjuk, hogy ennek az Ősi műveltségnek az öt földrész 190 országában-táján FENNMARADT 7600 név-szerkezete mind ott van a Kárpát-medencei földrajzi nevekben és 60%-ban a magyar családnevekben is.  

#### Tomory Zsuzsa írja:

> [[D/DON\|Don]] folyókkal kapcsolatba hozott Don-Duna-nedű szavakat már tárgyaltuk. Dr. Vámos Tóth Bátor két Duna folyót azonosított Angliában a Tamana társtudományok keretén belül.  

Dr. Bognár László [ezen](https://www.youtube.com/watch?v=reuuRpJNnT0) Emlékezés Magyar Adorjánra című előadásában 38:20-nál jön elő (két többezer éves kárpát-medencei edény között bemutatva) a név nélküli, interneten sehol sem talált (ki tudja milyen régi) ismerős (alkalomadtán megkeresendő) aranylemez(?) életfa-ábrázolással, ahol szintén bal oldalon van a Hold és jobb oldalon a Nap (a két [[K/Kerék\|kerék]] tulajdonképpen a Hunor és Magor [[L/Lemniszkáta\|lemniszkáta]]-feleknek felel meg, illetve az Osiris és Set féle időharcot jeleníti meg), felül pettyként talán a [[S/Sarkcsillag\|Sarkcsillag]] a hét északi csillaggal, alul pedig a hármashalom életfával (tetején tulipánnal vagy oldalnézetben madárral) és [[S/Székely-magyar rovásírás\|székely-magyar rovásírás]]sal **Tamana** felirat ([[B/Bal és jobb\|bal és jobb]], valamint [[H/Három\|három]] és [[H/Hét\|hét]] címhez is bekerült).  
![assets/Tamana_image2.jpeg](/img/user/T/assets/Tamana_image2.jpeg)  

Kubínyi Tamás ÁKTV műsorában azt mondja, hogy a Tamana kutatás humbug (de azon kívül, hogy Stockholmot Istókhalmának mondókhoz hasonlítaná őket, nem hiszem, hogy sokat tudott róla).  

A [[M/Magyar nyelvészkedők\|magyar nyelvészkedők]], [[M/Magyar ősvallás\|magyar ősvallás]] és közben [[T/Turanizmus\|turanizmus]] címnél is említett, érdekes....

#### Hubbes László Attila...

...nevű, talán finnugrista megrendelésre, de mindenesetre visszafogottan író cikk szerzője [ezen](http://acta.bibl.u-szeged.hu/67112/1/vallasi_kulturakutatas_konyvei_006_034-054.pdf) Sámán sámán hátán című kiadványban helyen kapó Új magyar mitológia? című cikkében is írja:  
> A Tamana hasonlóképpen egy tipikus protokronista elmélet, amely a magyarok történelem-előtti világ-benépesítő, világművelő szerepét propagálja a "Kárpát-azonos" földrajzi nevek elve alapján.  
> \[...\]  
> Kevésbé ismert ugyan, és nem képezi önálló vallási mozgalom doktrinális alapjait – a Tamana. Elméletét Vámos-Tóth Bátor (1928-2006), az Egyesült Államokban, a Hawaii szigeteken élt magyar emigráns földrajztanár alkotta meg és terjesztette, egyre növekvő követőtábort nyerve meg tételeinek. Ez az elmélet azt hirdeti, hogy létezett egy ősi, özönvíz előtti emberiség, amelynek fő szálláshelye a [[K/Kárpát-medence\|Kárpát-medence]] volt, és ennek az ősi emberi műveltségnek a hordozói az ősmagyarok voltak, akik elterjesztették ezt szerte az egész földgolyón. (Vámos-Tóth, é.n.; Vámos-Tóth és Paposi-Jobb, 2005) Ezért lehet oly sok egyezést találni mindenfelé az öt földrész helynevei, szavai vagy jelei között. A szerző így vall kutatásáról: "A TAMANA nevek szerkezet-felépítési adatai, visszavisznek bennünket az idő kör végtelenjéből érkező örök-emberi értelem, azaz a homo-semper alkotta magas szintű műveltségek múltjába, melyek távolbamenően megelőzték az eddig legősibbnek vélt körösi, szuszai, indus-völgyi, mezopotámiai, egyiptomi, kínai és közép-amerikai műveltségeket. Az öt földrész 190 országából és tájáról egybegyűjtött 7600 háromtól-hat magánhangzóig terjedő névképletek mindegyike egyezik a Kárpát medencei földrajzi nevekkel, és 60%-ban az ott lévő magyar családi nevekkel is – ami egyedülálló az egész világon. És még egy érdekesség: minél messzebb megyünk vissza az időben, annál több magyar-azonos névszerkezetet lehet találni. A Tamana kutatás üzenete, az Emberi Értelem időtlenségét és egy réges-régi, egyetemes kultúra fennmaradt Ősi Nagyságát hirdeti, amelynek nem tudjuk nevét, nem tudjuk hogyan nevezték a régmúlt időkben. Azt tudjuk, hogy ennek az Ősi műveltségnek az öt földrész 190 országában-táján fennmaradt 7600 név-szerkezete mind ott van a Kárpát-medencei földrajzi nevekben és 60%-ban a magyar családnevekben is." (Vámos-Tóth, é.n., o.n.)  
> A Kárpát-azonos névszerkezetek kutatása, a Tamana szellemiségével, merész elméletével és lehengerlő földrajzi, toponímiai adattárával jelentősen erősíti a hasonló fogantatású és üzenetű magyar protokronista mítoszok kijelentéseit – különösen a magyar ősi gyöknyelvre (Varga, 2005) meg a kárpát-medencei őseredetre (Cser és Darai, 2005) vonatkozó narratívákat, és áttételesen az [[A/Arvisura\|Arvisura]] ataiszi kirajzás-elméletével is egybecsendül.  

Az viszont tény marad, hogy az -[[A/ANA\|ANA]] végződésű nevek azért fontosak, mert az istenanya [[O/Ország\|ország]]a kerül mindenütt leképezésként. A [[D/Dame\|dame]] címnél írottak alapján pedig a Tam lehet Tehénre utaló név.  
Lásd még [[T/TAM\|TAM]].  

Az is érdekes, hogy biz. Andis Kaulins Das Tanum System-ében is előjön hasonló név.  