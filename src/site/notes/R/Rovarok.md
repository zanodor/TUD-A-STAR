---
{"dg-publish":true,"permalink":"/R/Rovarok/","title":"Rovarok","tags":["dg_uploaded"],"created":"2023-10-21T04:07","updated":"2023-10-25T02:08"}
---


# Rovarok

#### Várkonyi Nándor Az Elveszett Paradicsom...

...című könyvében bemutatja a méhek, hangyák és még a rajtuk is túltevő termeszek emberszerű tervezésen alapuló életüket.  
Példákkal mutatja be, hogy a termeszek szinte egy éjszaka leforgása alatt milyen pusztítást tudnak végezni. De ami ennél is veszedelmesebb képességük:  
> A trópusok termeszlakta vidékein a házakat (egész városokat) bádogból, betonból és üvegből kell építeni, illetve kellett. Mert most jön a java: vegyi tudásuk határozott fejlődést mutat. Ezekkel az anyagokkal a természetben eddig nem találkoztak, de úgy látszik tanulmányozták a kérdést, és megoldották. Olyan váladékok termelésére tették képessé szerveiket, melyek a vasat, az ólmot szétmarják a cinket, az üveget megtámadják; az így meglazított anyagokat könnyű eltávolítani, az ember pedig gondoskodhatik új védelemről. Ez valóban ijesztő. Nem csoda, hogy több tudós szerint a **rovarok fogják átvenni az uralmat a Földgolyó felett, ha a gerincesek kora lejár**.  
- A Pap Gábor által gyakran használt "rovarosodás" megalapozói is lehetnek ezen tudósok.  

Egy újabb példa:  
> Sokáig megoldatlan kérdés volt, honnan veszik a nélkülözhetetlen nagy mennyiségű vizet, miután a telepek közelében rendszerint nem található. A vizsgálódók arra a föltevésre jutottak, hogy talán a levegő oxigénjéből és hidrogénjéből vonják ki. De Marais utánajárt a dolognak, és fölfedezte, hogy mindig természetes vízzel élnek, a sivatagban is meg tudják találni, s akármily nehézségek árán, de fölkeresik, néha 25-30 méter mélységben. Előfordult, hogy szárazság idején (Afrikában) az emberek a termeszboly kút-alagútja nyomán jutottak vízhez. A [[T/Termite\|termesz]] jobban tudja, hol keresse.  