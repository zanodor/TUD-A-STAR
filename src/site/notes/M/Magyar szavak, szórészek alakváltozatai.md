---
{"dg-publish":true,"permalink":"/M/Magyar szavak, szórészek alakváltozatai/","title":"Magyar szavak, szórészek alakváltozatai","created":"2023-11-04T11:49","updated":"2023-12-23T08:17"}
---


# Magyar szavak, szórészek alakváltozatai

Az itt korábban álló bevezető szöveget úgy döntöttem, lejjebb csúsztatom, ugyanis egy fontos dolog lemaradt. Nevezetesen, hogy a magyar szavak alakváltozatait nemcsak hasonló alakú, más jelentésű szavak irányában kell keresni, hanem jelentésen belül, sőt, azonos jelentésű szavak kissé eltérő szóalakkal jelentkezhetnek.  
Ami fontos a szavak alakjának vizsgálatában, hogy egyik alak sem hibás a másikhoz képest. Az alant idézett Pitlu János által görög-rómainak és a "vagy-vagy erő(szak) elve"-nek nevezett elvet nem szabad használatban tartani, is-is-ben kell gondolkodni (ahogy a megboldogult Géczy Gábor is mondani szokta).  
Két szó illetve alakváltozatai bemutatásával magyaráznám el, miről van szó. A [[V/Víz\|víz]] és [[H/Ház\|ház]] szavaink ezek.  
Kezdjük a vízzel. A szótárban egyetlen magyar szó kerül bejegyzésre víz értelemben: víz. Holott a [[V/Vidra\|vidra]] szóban is megvan, d-sen (hasonló eset, amikor a [[M/Medve\|medve]] névben d-sen van jelen a [[M/Méz\|méz]], amely ugyanakkor nem közönséges méz). Aztán ott a [[V/Vedel\|vedel]], mely azért nem *vizel*, mert az megint mást takar. A vizelet lehet a pisi, pisa, mely nem kell germán eredetű ([[P/Piss\|piss]]) legyen, már csak azért sem, mert a halat ők [[F/Fish\|fish]]-nek, vízi állatnak hívják (ha valóban ilyen egyszerűen magyarázható eredete és miért ne lehetne ilyen egyszerű), amely élettérét magyar szóként már előtte tároltuk: ez a víz (V>F). De ott van még [[V/Vád\|vád]] szavunk, mely gázlóra, mederre, a víz alsó helyzetére utal, s ehhez hasonló még a `wasser` illetve [[W/Water\|water]], valamint a [[V/Vodka\|vodka]] előrésze. A germán `baden` és [[B/Bath\|bath]] szavak magyar nyelven/gondolkozáson keresztüli értelmezése révén jutunk el oda is, hogy észrevegyük, hogy az oázis ([[O/Oasis\|oasis]]) = bázis = víz. Láthatjuk, hogy mind a vízre utal ([[V/Vese\|vese]] szavunkat se feledjük el) és megengedett a hang-kategórián belüli hangváltoztatás, hogy így új (de rokon) szavakat hozzunk létre.  
A másik szavunk, [[H/Ház\|ház]] és változata, [[K/Kota\|kota]] (van még: [[H/HAT\|HAT]], [[H/HAS\|HAS]], [[K/KAS\|kas]], [[K/KAD\|kad]]/[[K/KÁD\|kád]], (akár [[K/KUS\|KUS]]/[[K/Kos\|kos]]), [[K/Kosz\|kosz]], [[K/Kazán\|kazán]], [[K/Kuckó\|kuckó]] és [[K/Kacor\|kacor]] előrésze, [[K/Koca\|koca]] és [[K/Kacsa\|kacsa]], sőt, a [[K/KUS\|KUS]] címnél legutóbb említett [[H/Hús\|hús]] (a lélek háza), [[K/Kútya\|kútya]], [[H/HA\|HA]], [[K/KA\|KA]], [[G/GA\|GA]], [[A/AS\|AS]], stb.) – melyek közül a kota formából óhajtják levezetni ház szavunkat finnugrászaink – még jobban magyarázza a mai nyelvészet által képviselt problémát, melyet Borbola János révén az adott címeknél körüljártunk, de itt még csak annyit, hogy az egyes nyelvekben fennmaradt formákat nem szabad alapalakoknak tekinteni. Erről [[N/Nyelvészet mint tudomány\|nyelvészet mint tudomány]] címnél volt szó.  
Az imént említett Pitlu János Ősnyelvünk titkai című az Ősi Gyökér 2011/1. sz. megjelent cikkében (mely egy előadás szövege) a mai analitikus felfogást a régi analógiással való összehasonlítása (ezen passzusa [[R/Rész és egész\|rész és egész]], [[A/Analogikus gondolkodásmód\|analogikus gondolkodásmód]], valamint [[M/Mathematics\|mathematics]] címnél is szerepelt) után maga is írja (valójában itt csak a kövéren kiemelt sor érdekes igazán; annyit hadd tegyünk hozzá, hogy a kategórián belüli hangzóváltás a magyar nyelv részéről szándékos, míg az idegen, rontott utódnyelvek esetében szándékosságról maximum papi nyelvhamisítás kapcsán lehet szó):  
> Az analitika, a ráció, rasszokra, részekre szakító kripto-igazsága, a matematikai szám és mennyiségi szemlélet alapja, míg az analógia az intuitív, érzelmi rokonító szemlélete a form a mérhetőségén túli szimbolikus képi világába kalauzol.  
> Az Ősnyelvek nem véletlenül **képiek, s nem csorbíthatja őket hangzóváltás, a betűírások átírásbeli törékenysége**. A magyar- és az egyetemes őstörténet-kutatásnak létezik tehát egy fizikai leírása, mely egy lineáris idősíkon bemutatja egy nép és kultúrája számszerű változásait. A metafizika a történeti, és történelem-előtti emberiség szemléletében olyan dinamikus életútként vizsgálja a történést, amely a kikelő-kiteljesedő, – s halálával – újjáéledő elvet mutatott ki a teremtett világ valóságának minden szintjén.  
> Az egyetem célja, tehát Nomen est Omen, az egyetemesre, az egységre és az egészségre való nyitás. A részek téridőbeli szétforgácsoltságát újra a kozmikus rend-szerébe kell helyezni. Az őstörténet és ősnyelv kutatást az ős-emberiség szent iratai által leírt ősbölcsőjéből, mint térből és ősbölcsőjétől, mint időbeli kezdeti pontból kell elindítani. Az Ősforrás, az őskút a tiszta, egyetemes forrást jelenti. Ez a szemlélet valósítja meg azt az ŐSI GYÖKERET, amely a legmélyebbre hatolva szívja fel az éltető tápanyagot, s a törzsén, ágain érlelve a legnagyobb éltetőtől kapja erejét, s gyümölcsével az átminősülő életet szimbolizálva a bort szüli meg.  

Egy harmadikként említhető a [[F/Fej\|fej]] szavunk, melynek (például számláláskor vagy olyan összetételekben mint fővesztés) [[F/Fő\|fő]] változatát/alapformáját is ismerjük.  

Egy másik fontos bevezetésnek szánható adatsor PJI [[F/Flexió\|flexió]]ról szóló passzusa, mely rámutat, hogy a nyelv legegyszerűbb szógyökeinek (nemcsak a bemutatott példán keresztül látható) magánhangzó-hajlításokkal létrejött alakváltozatai, hanem (kategórián belül) mássalhangzók cseréjével létrehozott változatok is a magyar ősnyelv jellegzetességei.  

#### Péterfai János írja:

> A Ku flexiót alkot a magyar nyelvben, Kő jelentéssel. A flexió sorozata a következő: Ku, Ko, Ka, Kő, Ke, Ki, Kü. Mindegyiknek van Kővel kapcsolatos jelentése. A bemutatott flexiós nyelvi jelenséget Archaikus Flexiónak nevezem, szemben a szemita nyelvekre jellemző Modern Flexióval. Teljesen bizonyos, hogy a szemita nyelvek flexiós jelensége a magyar Archaikus Flexióból alakult ki.  
> A szemita nyelvekben ugyanis a flexiós ragozás BABAB típusú szavakon megy végbe, amíg a magyar flexió AB vagy BA, nagyon egyszerű szavakon jelentkezik. Általában a magyar flexiós, hajlítós nyelvi jelenséget Szóbokor képződésnek nevezik. A magyar nyelvben a Flexió, vagy a Hajlítás sok tízezer évvel megelőzi a szemita nyelvekben megjelenő Flexálást, vagy Hajlítást, ami valójában az oldalra kitérést, az egyenestől való eltérést írja le, nyelvi alap jellegzetességként.  
- Az [[A/AB\|AB]] példánál maradva, Ap/Apa is létező változat és felhangos variációjaként fogható fel [[E/EB\|EB]]. Semmi indogermán vagy sémi jellegzetesség ebben nincs, mert ezen (csoportok alá vett) nyelveket a magyar messze megelőz.

Ha már hasonló szavakat keresünk, az egyik legszemléletesebb példa magyar belső flexióra az [[E/EB\|EB]] és [[I/Ív\|ív]], továbbá az [[E/Éh\|éh]] = Áh-ít, Ak-ar szavak gyökeinek azonossága.  

Innentől már rátérhetünk a korábban itt álló adatokra, ami a rokon alakú, de eltérő jelentésű szavakat illetve fogalmakat illeti.  
[[V/Végvári József\|Végvári József]] szócsalád-rendszeréről szó volt. Hervay Tamás Szép vagyok, ne ölj meg! című, Ősi Gyökér 2006/1. sz. megjelent cikkében is értesít róla, hogy alakilag rokon szavaink között van fogalmi kapcsolat. Persze ő leginkább Pap Gábor adatait követve nyilatkozik (mint sokan mások).  

#### Pap Gábor Ki volt Magyar Ilona?...

...című, a Dobogó újság 2011. 3-4. számában megjelent cikkében (melyben minden gondolatával nem kell egyetérteni de fontos dolgokat fogalmaz meg) a Jó pásztorok hagyatéka című könyvének függelékében írottakat másolva az alábbiakat írja:  
> "Nyelvünk ősi jelölési rendszerében nem kapott minden kiejtett emberi hang külön jelet. Nem is a mássalhangzók jelölődtek, mint a szemita nyelvekben napjainkig, hanem csakis a mássalhangzó-bokrok. (...) Ezekből hatot tartunk számon, népszerű nevükön a "jeles" (L, R, J, Ly), a "tudós" (T, D, Ty), a "köhögős" (K, H, G, Gy), a "pöfögős" (P, B, V, F), a "nyámmogós" (M, N, Ny) és a "sziszegős" (S, Sz, Z, Zs) hangzóbokrokat. Ha magyar szavak tágabb jelentéstartományát akarjuk megismerni, célszerű végigpróbálgatnunk, milyen újabb és újabb szavak bújnak elő mögülük, amikor a bennük lévő mássalhangzókat a saját kategóriájuk kínálata szerint váltakoztatjuk, miközben a magánhangzók szabadon csereberélhetők."  

Ami fontos közlésében, hogy a [[V/Végvári József\|Végvári József]] féle szócsalád-rendszer általam is követendő módszerére (arról [[M/Magyar képrejtvények\|magyar képrejtvények]] és [[N/Négy\|négy]] címnél is volt szó, hogy a magyar szavak "kódolt" mellékjelentéseinek megtalálásához éppen Végvári szócsalád-rendszere ad segítséget) mutat rá:  
Például adott egy Hun és Úr/Or elem, összetéve [[H/Hunor\|Hunor]] lesz belőle, ezen névből aztán H>K váltással, N>M váltással és a magánhangzók (majdnem; majdnem mert azért mégis a magas és mély magánhangzóknak jelentősége van) tetszés szerinti változtatásával kiadódik hámor ([[K/Khamor\|Khamor]]), [[H/Homorú\|homorú]], [[K/Komor\|komor]], [[H/Homár\|homár]] és akár [[S/Szamár\|szamár]] is. Az ilyen módon talált hasonló ill. azonosnak mondható idegen nyelvű szavak értelmein keresztül rávilágíthatunk eredeti(bb)(nek) mondható, mitológiai (csillagmitológiai) (de minden esetben a turáni szkíta-hun környezetből induló) érteményekre, fogalmakra, ideákra, melyből kibonthatóvá válik a keresett asztrálmondai kép.  
Pap Gáborék (Molnár V. Józseffel, Szántai Lajossal és másokkal egyetemben) persze leginkább az egyszerűbb magyar-madár, szarvas-szerves és hasonló megfeleltetésekben gondoskodnak, de kezdőknek példának megfelelnek.  
Ami a bonyolultabb vagy a tudálékoskodásba átmenő, nevetségesség szintjére hozható példákat illeti, PG ilyeneket is bemutat említett cikkében.  

Varga Zsigmond Az ősmagyar mitológia című könyvében írja [[E/Egy\|egy]] szavunk kapcsán, hogy a magyar szónak van igy, [[U/Ügy\|ügy]], [[I/ID\|ID]] alakváltozata is, amelyeket mind figyelembe kell vennünk. (A sumér ID és magyar ügy is víz jelentésű.)  
A helyzet az, hogy a magyar nyelv szavainak elemzésénél mindig keresni kell és figyelemmel kell lenni és figyelembe kell venni az alakváltozatokat.  
Már több helyen volt arról szó, hogy a magyar nyelv jellegzetessége, hogy szervrokon hangok cserélésével némileg értelemmódosult, de új, a szócsaládba tartozó szavak kerülhetnek kialkotásra.  
Ahhoz nem férhet kétség, hogy a [[M/MAG\|MAG]] változata a [[B/BOG\|BOG]], a [[M/Magyar\|magyar]] alakváltozata például a [[M/Madár\|madár]], [[M/Mocsár\|mocsár]], [[M/Mozsár\|mozsár]], [[M/Meder\|meder]], [[M/Mazúr\|mazúr]], [[M/Motor\|motor]], [[M/Modor\|modor]], az arab nyelvben is fellelhető [[M/Mészáros\|mészáros]] szónak mészár- előrésze, az arab Tejutat jelentő Majarrah és szintén nőiségi kagyló jelentésű mahar, valamint az árja madar-[[M/Mother\|mother]], [[D/DUG\|DUG]]-nak a [[D/Dög\|dög]], a [[K/Kutya\|kutya]] szónak például a [[G/Guta\|guta]], [[G/Guda\|Guda]] és a [[K/Kútya\|kútya]] és a [[H/Hold\|Hold]]nak a [[H/HUD\|HUD]], [[H/Hugya\|hugya]], [[H/Hód\|hód]], [[H/Hölgy\|hölgy]], stb., [[G/Győz\|győz]]nek a [[G/Gyász\|gyász]], (talán) [[M/Marha\|marhá]]nak [[M/Mária\|Mária]], [[K/Kereszt\|kereszt]]nek [[G/Gerezd\|gerezd]], [[K/Kende\|Kündü]]s-nek [[K/Köntös\|köntös]], [[S/Székely\|székely]]nek [[S/Szakáll\|szakáll]], [[K/Karácsony\|Karácsony]]nak [[K/Kerecsen\|kerecsen]], [[T/Téboly\|téboly]]nak a [[T/Tévely\|tévely]], [[S/Szent\|szent]]nek [[S/Sánta\|sánta]] és [[S/Szánt\|szánt]], [[I/Isten\|Isten]]nek [[O/Ösztön\|ösztön]], [[S/Sátán\|Sátán]]nak [[C/Csótány\|csótány]], [[H/Hoz\|hoz]] igénknek a [[H/Ház\|ház]] és a [[H/Húz\|húz]], [[O/OSZ\|OSZ]]-nak az [[O/Össz\|össz]]eg, a [[Y/Young\|young]] címnél említett [[G/Gyenge\|gyengé]]nek a [[Z/Zsenge\|zsenge]], [[A/Agár\|agár]] és [[O/Ökör\|ökör]]nek az [[U/Ugor\|Ugor]] (közös Ég-Úr kapcsolat alapján, de itt több is van: [[A/Akar\|Akar]], [[I/Iker\|iker]], stb.), [[A/Ász\|Ász]], [[O/Ős\|ős]] és [[O/Őz\|őz]], [[F/Föld\|Föld]] szónak főd, föd(él), fed, [[A/Állat\|állat]]nak [[E/Élet\|élet]] és sorolhatnánk. (Lásd még [[F/Fény és sötétség\|fény és sötétség]] és [[M/Magyar szópárok\|magyar szópárok]].)  

[[S/Szerv\|Szerv]], úgy tűnik, nem más, mint a [[S/Szarv\|szarv]] felhangos alaki változata, mely címnél a szaporító szervrendszerről volt szó. [[S/Szervusz\|Szervusz]] lehet a [[S/Szarvas\|szarvas]] változata és ahogy említettük, a kerecsen a [[K/Karácsony\|Karácsony]]é; ami megvan alhangosan, meglehet felhangosan is (eleve úgy ejtjük a magyar szavakat, ahogy akarjuk: ezért lehetett a magyar nyelvet mássalhangzókkal kiírni; csak hát, amit szabad az egyiknek, nem biztos, hogy a másiknak szabad; erről PG nem tett említést fentebb).  
A magyar nyelv működése például megfigyelhető a [[G/Gyalog\|gyalog]] szavunk elemzése által. Nyilván [[J/Jár\|jár]] szavunk J > GY, R>L változásokkal kijövő párja, de azért is lehetett ilyen alakú a szó, mert a fényhiányos-nőiségi [[G/Gyala\|gyala]] szó értelmét is "vinnie kell." (A lassúság, lassú mozgás nőiségi.)  
[[H/Hold\|Hold]] és például [[N/Négy\|négy]] címnél láttuk, mennyi és mennyi extra információ lehet "belepakolva" egy szóba.  
Nemcsak a [[D/Dévaj\|dévaj]] szó az, ami megegyezik a [[D/Devil\|devil]] szóalakkal. A [[D/Dévaj\|dévaj]], [[T/Téboly\|téboly]] és [[T/Tévely\|tévely]] szavak mind egymás alaki változatai. Különösen a [[D/Diabolic\|diabolic]] eredetét megmutató téboly tűnik a [[D/Devil\|devil]] eredetét megmutató `tévely`-ből létrejöttnek.  

[[D/Dajka\|Dajka]] és [[L/Levente\|Levente]] címnél volt arról legutóbb szó, hogy már a magyar nyelvben belső fejlődéssel megtörténik egyes szóelemek szándékos változtatása, hogy egy új szó kialkotásra kerüljön. Így dajka előtagja nyilván [[T/Tej\|tej]] és Levente értelme tulajdonképpen Oroszlán-Nap.  
Molnár V. József az [alábbi](https://youtu.be/7gMQuvM4Dm0) videóban 19:00-nál azt mondja, hogy **a magyar rokonító nyelv, mellyel egyedüli Európában**. Tulajdonképpen ő ezzel szintén a magyar szavak alaki változatáról beszél. (Itt egyébként a [[S/Siker\|siker]]t a [[S/Sugár\|sugár]] szóval rokonítja (ahogy mondja, a búzában benne aluszik a Nap).)  

Azért nem egyedüli, mert nemcsak az orosz `свет` (szvet) \[egyaránt jelent világot, világosságot\] és `цветок` (cvetok) \[virág\] szópárra korlátozódnak az összefüggő jelentésű szavak. Lásd még [[A/Aszklépiosz\|Aszklépiosz]] témát [[S/Szláv#Szláv nyelvek\|szláv nyelvek]].  

#### Götz László Keleten kél a Nap...

...című könyvében írja:  
> A rokon artikulációjú mássalhangzók variálása segítségével a nyelvek nyilvánvalóan új, hasonló hangzású szavakat képeznek a rokon fogalmak megkülönböztetésére. Vagyis a hangárnyalatok jelentésbeli árnyalatoknak felelnek meg.  

[[N/Nyelvészet mint tudomány\|Nyelvészet mint tudomány]] címnél ezen soraihoz tett passzusban kifejtem, hogy vannak átvett és belső fejlődéssel létrehozott szavak is.  
Könyve 111. oldalán szereplő táblázatában hoz példákat.  
Például az [[A/Arachnophobia\|arachnophobia]] és [[W/Work\|work]] címnél is említett görög `ergo` = sző, `arkys` = háló és `aráchne` = pók, melyekhez hasonlóak a szintén általa hozott német `werg` = kóc, csepü, `wirken` = sző és ófeln. `werah` = kóc, csepű, sző szavak.  

#### Bognár Ferenc Nimrudi hagyományunk Boldogasszony-tisztelete, és Fekete Madonnái...

...című cikkében az analógiát és szóbokrokat emeli ki:  
> Persze a fajt-keresők nem látnak folytonosságot az ismeretlen származású "görög" ion nép, és a keleti juehtik között. Viszont tudva az őslogikáról, nekünk már bizonyítékot jelent, az életmódra utaló törzsi jelölésük hasonlósága. Ez mutat utat a további szófejtési kísérletekhez. Sose keressünk konkrét jelentéssel bíró szó-őst, mert eleink nyelve, a belső, lényegi lélek-azonosságok mentén, analógiásan építkezett! Ettől, isten-neveik körül, szóbok-szerű jelentés-csoportosulások virágzottak ki. A prehisztorikus időkből származó nevek több, egyszerre több, sok, lényegileg hasonló értelemmel bírtak, például ahogy a szék hangalak is székelyeinknél, a törzset jelző, valamint, a területük, (országuk,) de még hatóság, hatalmi központ, uralom, és ülőhely, jelentést is hordozott. Éppen ez a szokatlan nyelvi jellemző bír, a régiség jegyével.  

## Magyar szavakkal vagy alakváltozataikkal való megfeleltetésekről

Az alábbi passzus [[L/Light\|light]] címnél is szerepelt:  
Vannak olyan esetek is, amikor egy teljesen értelmes, mai modern magyar nyelvünkben meglévő és használt magyar szó jön ki eredményül, mégsem lehet egyértelműen állítani, hogy a kapott szó a megoldás. Miért? Mert a magyar nyelv alakváltozatokban gondolkodik. Több ilyen esettel találkoztam, de most csak kettő jut eszembe példaként (illetve [[N/Népetimológia\|népetimológia]] címnél azóta több is volt).  
A [[T/Török\|török]] népnév nem azt jelenti, hogy "én török" például diót (vagy lenne "törők," mint akik törnek). Ez teljesen fals megközelítés. A szakrális hátteret kell keresni és főleg nem igéket.  
Ezért sem lehet a hazug Németh Gyula által török `kürt` = hótorlasz jelentéssel megadni a Kürt törzs nevének értelmét, de az sem egyértelmű, hogy egyáltalán a [[K/Kürt\|kürt]] szavunk a megoldás. Hiszen a szakrális, vagy akár totemre vonatkozó értelmet máshogy megkapjuk, és az ü-hangosításban tulajdonképpen olyanféle változtatást kell látni, mint amit például Ilona nevünkben, ahol I van É, O van A és N van NY helyett. **Kódolás**, ha úgy tetszik.  
Minden megoldás ideiglenes (és tulajdonképpen fals), amíg a megfelelő szakrális háttérre fény nem derül. Ha a magyar is csak igével képes dolgozni, az azt jelenti, hogy nem oldotta meg a feladatot.  

## Magyar szavak hangalakjának képlékenysége, alakváltoztathatósága – szabály és kivétel

A fentebb és másutt írottak alapján azt mondhatnánk, hogy mindegy, hogy kategórián belül hogy hangzósítok egy szót, [[K/Kereszt\|kereszt]], \*köröszt, \*kürüszt, vagy akár [[G/Gerezd\|gerezd]] (de az már mást jelent!), mert kategórián belül hangváltozás megengedett. Ilyenképpen akármilyen fonetikai alak megfelel magyar szóként kimondva és leírva. A magánhangzó-harmónia szabály miatt a magánhangzók mindenképp cserélődhetnek, magasról mély hangrendűre is (például ég = ig = ag = og; an, án = ony, eny, stb.).  
Ugyanakkor másutt arról szóltunk, hogy egy adott magyar szó okkal hangzósított úgy ahogy. Például a [[H/Hold\|Hold]] szóra rámondhatja valaki, hogy [[H/HUD\|hud]] vagy [[H/Hugya\|hugya]] volt eredetileg, de akkor nem veszi figyelembe a [[H/Holt\|holt]] és [[H/Halad\|halad]] szavakat és fogalmakat és lehetséges szerepüket a Hold név kialakításában. Mert ha ezeket is figyelembe veszem, akkor már mondhatom, hogy a Hold név elsődlegesen ezekre hasonlít (kivált az l hang meglétével; ugyanakkor meg lehet, hogy a hud, hugya formákról feledkezem meg). A második esetben már mondhatjuk (ahogy másutt, [[M/Magyar képrejtvények\|magyar képrejtvények]] címnél), hogy egy szóba több idea került belepakolva és tulajdonképpen átlagolva kapjuk a végeredményt.  

Hasonló témákat lásd még [[N/Nyelvészet mint tudomány\|nyelvészet mint tudomány]].  
Lásd még a fentebbi témákhoz hasonlókat [[M/Magyar szópárok\|magyar szópárok]], [[M/Magyar képrejtvények\|magyar képrejtvények]], [[S/Szócsaládok\|szócsaládok]] stb.  