---
{"dg-publish":true,"permalink":"/M/Méh/","title":"Méh","tags":["Englishtexttranslated"],"created":"2023-11-11T10:46:00","updated":"2024-02-28T21:33"}
---


# Méh

A méh nyelvünkben homonima. Két jelentése is van: a rovar méh és [[A/Anyaméh\|anyaméh]]. Mindkettőről egyszerre lesz szó, de a méh állattal vezetjük elő.  

#### Falvay Károly Nagyboldogasszony...

...című könyvének 114. oldalán írja:  
> A méh a magyar nyelvben egyaránt jelenti a mézgyűjtő és a virágot megtermékenyítő rovart, valamint a nő gyermekáldást biztosító testrészét.  

Egyébként a magyar nyelv (és CzF) szerint a méh az egyetlen "állat" amely nem döglik, hanem "hal."  

#### Péterfai János...

...becses adatsora:  
> A Méh Fény. A Méh kiejtése [[M/ME\|ME]], de sok régi névben a "h" megjelenik. **Mehi** fáraó nevében is tapasztalhatjuk. Mexikó spanyol kiejtése Mehikó, amely névben a Kó a Kő, Ország neve. Mehikó városa régebbi, mint az országra zúduló aztékok kora. Mikerinosz fáraó neve görög jellegű. Mingge kínai neve Mike magyar nagykirálynak. A székely Mikó név is ebbe a csoportba tartozik. Mike-Él a héber Mika-El párja. A Mehi – Méhi, a Mikes, Méhes nevek mind a Mé, vagyis Fény fogalmába tartoznak. A Mihók, Miska és német Miksa, a Mihály, Michael, a Miske mind a Mé Fény jelentéséhez kapcsolódnak.  
> A Mé jelentése Fény, párja a Mu. Magas és mély hangrend. A Méh tehát nem más, mint a Fény. A Méhek a Fényből jövő kis állatkák. A Napgyermek, minden fiú és minden leány, ebből a Mé-ből, Méhből születik. Ez az Anya-Méh. A Méh tüzes, izzó, fényes hely, itt születnek a babák, az emberiség utódai. Ebből az izzásból, fényből születnek az emberek gyerekei. Természetesen ezt az egyszerű képi fogalmat sem ismeri már az emberiség.  
- Ez a tüzes hely pedig a [[V/Vulva\|vulva]], [[P/Pina\|pina]].  

#### Magyar Adorján írja:  

> Szemere törzseink legfőbb szent állata volt a méh, azaz méhek, amelyek mindenkor [[S/Számosság\|számosság]]ot, nagy sokaságot képeznek, ugyanúgy, mint a gabonaszemek. Ezenkívül a méhek óriási többsége is mindig nőnemű, mivel mind ilyenek a munkásméhek, csakhogy ezeknek nemi életük nincsen, vagyis mindhalálukig szüzek maradnak. [[S/Szűz\|Szűz]] szavunk szemere szócsoportbeli szónak vehető, csakhogy egyenlő mássalhangzósnak. Hiányozik belőle az m vagy n hang, és ehelyett is sziszegő hang van benne. Az egész méhkasban, illetve a sok ezernyi méh között is legfőbb szerepe a méhkirálynénak van, vagyis a többinél valamivel nagyobb anyaméhnek, amely sok ezernyi tojást képes tojni, s az egész sok ezernyi rajnak valóban nem csupán királynéja, hanem anyja is, valamint rajzáskor vezetője. Ő az egyetlen a kasban, aki évekig él, holott a többi egy évig sem. Tőle függ tehát az egész raj léte is, mivel az oly raj, amelynek királynéja nincsen, igen rövid idő alatt elpusztul. A méheknél a hímek, akik egyébként szintén mind ugyanazon méhkirályné fiai, igen kevesen vannak és igen alárendelt szerepet játszanak, illetve egyetlen szerepük az, hogy valamely más raj királynéját megtermékenyítsék, ami azonban valamennyi közül csak egy-kettő sorsa, a többi mind céltalanul vész el. Amikor is valamely méhraj új királynéja, hogy megtermékenyülhessen, kirepül, ugyanakkor röpülnek kint a hím méhek (a herék) is, és a magasban valamely királynéval találkozva azt megtermékenyítik. Amely hím azonban e föladatát teljesítette, ezután azonnal megdöglik \[használhatta volna hal szavunkat is, méhekről lévén szó\]. A többi hím még egy ideig még elél, de hogy a fölgyűjtött mézkészletet céltalan ne fogyassza, a munkásméhek elűzik, avagy meg is ölik, úgyhogy legkésőbben őszre valamennyi elpusztul. Viszont a Természet azt is már úgy rendezte be, hogy előbb röpülnek ki a hím méhek, és csak valamivel később a királynék, aminek célja az, hogy a hímek lehetőleg más méhrajok királynőivel találkozzanak, és hogy így tehát **beltenyésztés létre ne jöjjön**, ami az utódok életereje kárára lenne. Fullánkja pedig csak a királynénak és a munkásméheknek van, a hímeknek nincsenek, amiért is harcképtelenek, és a harcias nőméhekkel szemben azaz e valóságos amazonokkal szemben teljesen fegyvertelenek és védtelenek.  
> \[...\]  
> A görög-római mythologia [[H/Héra\|Héra]]-Juno-jának azonban már van férje, az őserőnyt megszemélyesítő [[Z/Zeusz\|Zeusz]]-Jupiter, vagyis ő már nem szűzanya, de ami tehát mindenesetre későbbi fejlemény, mivel az abszolút nőelvűség szerint az ős-Anyagistennő életet azaz erőnyt – csakis szűzen szülhetett, mivel azelőtt még nem létezett erőny, azaz tehát hímség, amely megtermékenyíthette volna. E gondolat aztán annak alapja is, hogy a **szűzenszülő isteni nőalak mindig fiat, azaz tehát hímséget szül először**, amely eszmét támogatta az is, hogy például **a "méhkirálynő", azaz a méhanya, meg nem termékenyítve, csak heréket (hím-méheket) képes létrehozni, nőneműeket ellenben csakis ha hímméh által megtermékenyíttetett**.  

MA [[M/Muscle\|muscle]] címnél szereplő adatsora is kerüljön ide:  
> Az egyiptomi `mehi` szó tehát nem a méhállatot jelentette, hanem az anyaméhet, míg az egyiptomi `apisz` szó ugyanúgy, mint a latin-olasz `apes`, `ape` valóban méhet jelent, de eredetileg csakis a hím méhet jelentette, és tehát a mi [[A/Apa\|apa]] szavunkból származott, amelynek kicsinyítő api alakja is létezhetett. Mi a méhek alatt ma azok összességét értjük, beleszámítva a hímeket, azaz a heréket is, ami azonban bizonyára későbbi fejlemény, ha több ezeréves is. Ugyanígy, de megfordítva történt ez a latinban is, amelyben, valamint az olaszban is, apes, ape ma méhet általában jelent, holott ez eredetileg csak a hím méhek neve volt. Említettem, hogy a méheknek lehetett régen zi, zú, züm, megfordítva mísz, mész, músz neve is, mielőtt itt a sziszegő hang h-vá változott. És íme a latinban, olaszban tényleg `musca`, `mosca` (muszka, moszka) = légy; az pedig érthető, hogy a légy és hím méh neve összecserélődött, hiszen a hím méh úgy alakjában mint abban, hogy fullánkja nincsen, teljesen légyhez hasonló. A szlávban `musko`, a latinban `masculus` = férfi, hím.  { #1mahi8}

- Lentebb `mehu` forma is előjön az egyiptomi méhre utalva.

**Bakos Attila** A Duna Evangéliuma című könyvének 239-240. oldalán is írja, hogy a méhkirálynő az, amely képes [[S/Szűznemzés\|szűznemzés]]sel de csak fiú utódokat világra hozni. A szűznemzés emlősöknél azonban lehetetlen. A [[J/Judeo-keresztény\|judeo-keresztény]] hagyomány ezt az egyszerre költői és filozófiai hasonlatot tudatlan természetéből adódóan szó szerint alkalmazta, mint például a test szerint való teljesen értelmetlen [[F/Feltámadás\|feltámadás]]t.  

Ami innen még tőle kimaradt, hogy a méh több ókori népnél is szent állatnak számított, főként az [[O/Önfeláldozás\|önfeláldozás]]a miatt. Ugyanis köztudott, hogy ha a méh a fullánkját beleszúrja egy másik élőlénybe, utána elpusztul. Vagyis az életét adja a rajáért.  

Efféle információkat a Quora oldalakon is megírnak. Például az [alábbi](https://qr.ae/pNK7fp) válaszban:  
> Why do bees die after mating?  
> The male dies because his mating equipment, the testes and penis have been torn from his body. He is virtually disemboweled. That is why he dies.  
> The queen on the other hand does not die after mating; she returns to the hive with the male's junk still embedded and still pumping semen into her body. Once back at the hive the workers will remove the male's kit and toss it away. The queen will now be fertile for the next 2 to 5 years and she will lay thousands and thousands of fertilized eggs which will develop into workers and perhaps other queens. Any unfertilized eggs that she lays will develop into drones (males). When she runs out of semen from her mating flight she will start casting mostly drones. She will be immediately replaced if she has a bee keeper. If the hive is living wild without a keeper the bees will raise a new queen from one of the few fertilized eggs. When the new queen hatches her first duty will be to seek out the old queen and kill her. Then she will depart on her mating flight the next noontime when the sun is at its zenith.  
> —  
> Miért halnak el a méhek a párzás után?  
> A hím azért hal meg, mert a párzási eszközei, a herék és a pénisz kiszakadtak a testéből. Gyakorlatilag kibelezik. Ezért hal meg.  
> A királynő viszont nem hal meg a párzás után; úgy tér vissza a kaptárba, hogy a hím fütyije még mindig be van ágyazva, és még mindig pumpálja az ondót a testébe. A kaptárba visszatérve a dolgozók eltávolítják a hím csomagját és kidobják. A királynő a következő 2-5 évben termékeny lesz, és több ezer megtermékenyített petét rak le, amelyekből dolgozók és esetleg más királynők fejlődnek ki. A megtermékenyítetlen petékből hímek fejlődnek ki. Amikor elfogy a párzási repülésből származó sperma, akkor főleg hímeket kezd el ivarzani. Ha van méhlegelője, azonnal lecserélik. Ha a kaptár vadon, gondozó nélkül él, a méhek a kevés megtermékenyített tojás egyikéből új királynőt nevelnek. Amikor az új királynő kikelt, az első feladata az lesz, hogy megkeresse és megölje a régi királynőt. Ezután a következő déli órákban, amikor a nap a zenitjén áll, elindul a párzási repülésre.  
- Ezen utolsó sora figyelmet érdemel, azért, mert a magyar ősgondolkodásban nemcsak a dolgok hogyanját, hanem az idejét is megfigyelték és ezek alapján alkották meg a mitológiájukat és szavaikat is. Ennek ellenére a lábjegyzetben csak szűznemzésről van szó és arról, hogy régen nem tudtak volna párzásról.

Bíró Lajos A magyar régmúlt titkai című könyvének (a PDF) 19. oldalától szól a méh-kultuszról.  
Práczki István Szittya Biblia című könyvében mindenütt méhet és mézet keres a nevekben. Nincs vele egyedül (Szécsi Levente és mások is ezt teszik).  

#### Tomory Zsuzsa Istenes magyar emlékeink III. rész...

...című Ősi Gyökér 2005/3. sz. megjelent cikkében írja:  
> Nyelvünk a raj szót leggyakrabban méhekkel hozza kapcsolatba, s éppen e vidéken "az Isten aranyos madárkái"-nak hívják. (Mágócsi gyűjtés). Egyiptomi ősnépeink szerint a meg nem születettek lelkei, mint méhek rajzották körül a napot, megtestesülésre várva.  

#### Jankovics Marcell...

...Jelkép-kalendárium című könyvének 116. oldalán és A Nap könyve c. könyvének 107. oldalán szól a méhekről. Utóbbi könyvéből:  
> Napállatkák voltak azok a szárnyas rovarok, melyeknek Naphoz társítható tulajdonságaik vannak és hasznosak \[lásd Varga Zsigmond írását [[F/Féreg\|féreg]]\]. (Vannak kivételek. A mesékben, a mesék keleti hősének párhuzamaiban az aranyhajú naphérosz feje olykor bizony tetves. A mesélő csak annyira szépíti az élet eme tudomásul vett tényét, amennyire az a Naphoz illik: aranyhajában aranybogarak tenyésznek.)  
> A méh. Arany színű állatka, mely az aranyló mézet és a világításra szolgáló [[G/Gyertya\|gyertya]] viaszát állítja elő. Fullánkjának fájdalmas csípése a napsugarak okozta leégést asszociálja (l. még napszúrás). Első kirajzása a tavaszi napéjegyenlőség, Húsvét idejére esik Európában; ezt jelzik a "méheresztö" szentek ünnepei (Patrik: márc. 17., József: márc. 19., Benedek: márc. 21., Ambrus: ápr. 4., György: ápr. 24.)  
> A méh "államalkotó" rovar. A méhállam uralkodóját, a hatalmasra duzzadt potrohú királynőt úgy gondozzák alattvalói, mintha istennőjük lenne. Gyermekei, a dolgozók életüket áldozzák a kaptár védelmében, férjei, a herék pedig belehalnak a vele való egyesülésbe. Csupa napmítoszi mozzanat. Figyelemre méltó, hogy a méh háziasítása a Nagy Istennő, az anyajog egyeduralmának az idejére esik (Kr. e. 6-5. évezred). A Nap anyját egyik alakjában "Nagy Méh" néven tisztelték a Közel-Keleten.  
- Az [[A/ANA\|ANA]] címnél képpel is bemutatot hurrita/heta Hannahannah istennő is ilyen.  
![assets/Méh_image1.png](/img/user/M/assets/M%C3%A9h_image1.png)  

#### Jankovics Marcell folytatja:  

> Egyiptomban azt tartották a méhről, hogy Ré könnyeiből keletkezett. Alsó-Egyiptom szimbóluma volt – [[N/Neith\|Neith]] istennő delta vidéki templomát Szaiszban a "Méh házá"-nak nevezték –, az országrész első királyainak a jelzői között szerepelt: "Ő, aki a méhhez tartozik."  
> Egy Kréta szigetén előkerült aranyfüggő két méhet vagy darazsat ábrázol (53. rajz). Egy kerek lépet fognak közre; szárnyaikról és összeérő potrohukról három kisebb és dísztelenebb korongocska függ. A lép a delelő (nyári) Nap teli "mézes bödönjét" jelképezheti – gyöngyös borítása utal a sejtekből kigyöngyöző mézre –, de az elrendezés és a díszítésmód arra enged következtetni, hogy a három másik, "belül üres" korongocska is napjelkép lehetett; a Nap "oldalsó" és "alsó": tavaszi és őszi, illetve téli állását szimbolizálhatták. A méhkultusz középpontja háziasításának színtere, Kisázsia volt. Méh és oroszlán kísérte Kübelét, a kisázsiai napanyaistennőt.  
- Az epheszoszi [[A/Artemisz\|Artemisz]]ról nem szól; a mellékelt, őt ábrázoló képen is látni, hogy a méh szerepel rajta.

![assets/Méh_image2.png](/img/user/M/assets/M%C3%A9h_image2.png)  
Carla Ionescu, a torontói egyetem hallgatójának The Enduring Goddess: Artemis and Mary, Mother of Jesus című disszertációjában további idevágó adatok szerepelnek[^1].  

> Méh és oroszlán együtt szerepel Sámson történetében; a naphérosz megöl egy oroszlánt a szőlőben, majd otthagyja a dögöt. Amikor ismét arra visz az útja, a tetemben méhekre és mézre lel (Bír 14,5skk). A szorgos kis állat nevét viselte a Nap pálmája alatt bíráskodó Debora ("Méh") prófétanő (Bír 4,4-5).  

Az itt elmondottak mind arra utalnak, hogy a méh = anyaméh. Lásd méhről [[S/Skorpió csillagkép\|Skorpió csillagkép]]nél írottakat is. Az alábbiak pedig a [[T/Tejútanya állatalakjai\|Tejútanya állatalakjai]] címnél is szerepeltek:  
Igen ám, de rovar-alakja is volt, méghozzá a több szempontból legmegfelelőbb ilyen rovar az epheszoszi [[A/Artemisz\|Artemisz]]t is jelképző méh:  
Egyrészt a méh a [[S/Szeplőtelen fogantatás\|szeplőtelen fogantatás]] jelképe[^2], így alkalmas a Tejútanya állatalakjaként, másrészt a méh kettős jelentésű: a Tejútanya méhében hordozza a Napgyermeket is. A [[S/Skorpió csillagkép\|Skorpió csillagkép]]nél (ma így hívjuk) van tehát a Tejút-Szarvasünő/tehén méhe/méhszája/[[V/Vulva\|vulvá]]ja.  
Várkonyi Nándor [[P/Patala\|Patala]] címnél álló sorai ide is illenek az üsző méhével (fontossága miatt [[K/Krisztus#Krisztus a szarvasfiú születése az üsző méhéből, a Tejútközpontban\|Krisztus a szarvasfiú születése az üsző méhéből, a Tejútközpontban]] cím/alcímnél is szerepelt):  
> Pátála a "verem" is, az Alvilág, az újjászületés helye. Ide szállnak le a beavatandók, s ezért kellett Arjunának "leszállnia". Pátála mélységeit "az új Nap fénye járja át", s ennek dicsőségébe jut az "újszülött", miután átment az "üsző" méhén. Ez a leírás a beavatás rítusait jelzi a szokott képletes módon. Az [[U/Üsző\|üsző]], Surabi, Visnu szent állata, a "bőség borja", a "tej és aludttej forrása", a teremtéskor a Tejtengerből "extrahálták", s innen ered a szarvasmarha vallásos tisztelete Indiában.  
- Valójában ősi képzet; a [[T/Tejútanya állatalakjai\|Tejútanya állatalakja]].  

Mivel a méh nemcsak az Artemisz-szobron szerepel, hanem külön érméken is (más érmék szarvas-állatalakját mutatják), ez is bizonyítéka lehet annak, hogy i.e. 300-ban és korábban még magyarul beszélő illetve értő emberek alkották meg a kultuszt és verték az érméket. Ugyanis csak magyar nyelven hordozza méh ezen kettős jelentést. Ha az itt szereplő két érme ugyanazon érme két oldala lenne, az lenne igazán csak az igazi, mert rámutatna, hogy az alant még taglalt [[S/Szarvas\|szarvas]] méhéről van szó.  
![assets/Méh_image3.png](/img/user/M/assets/M%C3%A9h_image3.png)  
Tulajdonképpen arra is rámutatna, hogy az akkori emberiség már előre tudta/várta a mayák által is kiszámolt születésnapot (lásd [[G/Galactic centre\|Galactic centre]]).  

## Anyaméh

Ha a [[H/Ház\|ház]] (szavunk) a Tejútra (és lényegében a **Tejútanyának hasára/méhére**!) vonatkozik, és emse-[[E/Emese\|Emese]] is a Tejútanya (állat- és ember)alakja, akkor a [[K/Koca\|koca]]/coca is az, de mivel a koca név közvetlenül a kota, [[K/Kútya\|kútya]] = ház értelmű szavakkal azonos, ezért gyakorlatilag ezen (koca nőstény)állat neve is közvetlenül asztrális eredetű lehet.  
Az igazság az, hogy a [[K/Köldök\|köldök]]/méh/[[V/Vulva\|vulva]]/[[P/Pina\|pina]] fogalmak nem igazán határolódnak el egymástól a régi és a mai felfogás szerint sem. A méhszáj például ugyanolyan száj/nyílás, mint a külső szeméremnyílás, melyet a vagina köt össze, de a vagina ma már leginkább pina értelemben használatos. De ilyenek a [[K/Kútya\|kútya]] címnél előjövő doboz és vagina jelentésű szavak és az angol szleng [[B/Box\|box]] is, mely buksza szavunkkal is azonos. [[D/Doboz\|Doboz]] is annyit jelent mint [[N/Nap háza\|Nap háza]] ismét.  
[[M/MAG\|MAG]] címnél is volt arról szó, hogy a dolga, hogy a méhbe jusson.  
[[K/Kutya\|Kutya]] cím bevezetőjében lábjegyzetben szerepelt:  
Méh szavunk kétértelmű. Jelenti a Napot szülő Tejútanya (és a földi nők) méhét de jelenti a Napállat méhét is. Mivel a Tejútanya nemzését (legalábbis kis éves vonatkozásban) a (még meg nem született) fia (vagy annak [[S/Széth\|Széth]]-minőségű árnyék-énje) végzi, ezért a Napállat méh alkalmas neve lehet a [[S/Skorpió csillagkép\|Skorpió csillagkép]]nek is. Minden továbbit lásd ott. (Közben a Skorpióról kiderült, hogy Szarvas szavunkból ered. [[S/Skorpió csillagkép\|Skorpió csillagkép]]nél új méhes infók is szerrepeltek.)  

A Szimbólumtár anyaméh címnél álló adata:  
> Az embrió beágyazódását és a magzat kifejlődését szolgáló szerv. A női termékenység, a szaporodás szimbóluma; jelentése a természet termékenységével áll szoros kapcsolatban. Az ősi mitológiákban a föld, mint minden teremtmény szülője, anyaméhként jelenik meg.  
> • A hinduizmusban a világegyetem anyaméhe, a Prakriti, a természet, a világ jelképe. A kultikus szobrot rejtő templomcellát így is nevezték.  
> • Keresztény értelmezésben az Egyházra vonatkozhat, Bod Péter szerint: "Az Anyaszentegyháznak, melly a' Krisztusnak sok fiakat szül, tulajdoníttatik a méh" (Szent Irás' értelmére vezérlő magyar leksikon). A "méhednek gyümölcse" jelképes kifejezés (Lk 1,31), amely a Bibliában az utódokra vonatkozik, József Attila Ódájában is szerepel.  
> • A szemmel nem látható titok és az összes lehetőség hordozójaként a teljesség, a megbonthatatlan ősi egység szimbóluma például Weöres Sándor Anyámnak c. versében: "én s nem-én közt nem volt / mesgye-hegy, / benned a világgal / voltam egy." Alvilágként is megjelenhet: az alvilágba való leszállás mint regressus ad uterum (visszatérés az anyaméhbe), az újjászületés ígérete. Szimbolikájával összefüggésben áll minden, ami nedves, ami titkot rejt: például [[T/Tojás\|tojás]], [[B/Barlang\|barlang]], [[K/Kút\|kút]]; minden, ami bezárt: például [[D/Doboz\|doboz]]/szelence, város, valamint az alkímiában a bánya és a lombik.  

Japán étel körülírásakor indirekt módon kiderült(?), hogy a *womb* és a *bee*, azaz a magyar méh két jelentése japánul ugyanúgy homoním szó, mint a magyarban! (A Wordsense.eu oldalról szedett japán szavak viszont nem mutatnak egyezést, de ez nem jelent semmit. Egyébként rákérdeztem Quorán, de mindenhol negatív választ kaptam.)  
Erről [[V/Végvári József\|Végvári József]] sem szól És mégsem mozog... című írásában, de felemlíti, hogy a latinban van átfedés a szavak közt:  
> A latin-magyar szótár szerint: `alváriam` = méhkas; `alveus` = teknő, csónak, kaptár; `alvus` = has, hajó ürege, anyaméh, méhkas (Györkösy 1986: 34).  
- Az alvus mintha alvós, [[A/Álmos\|álmos]] alakú lenne, márpedig tudjuk, hogy az álom és halál (Jankovics Marcellnél asztrológiai kiindulással) magzati állapotra utal, mely magzat helye a méh.  

Lásd még legutóbb [[K/Kaptár\|kaptár]] címnél írottakat.  
Lásd még [[M/Masculine\|masculine]] és [[M/ME\|ME]].  
Hasonló szimbolikájú a szintén homoním [[O/Öl\|öl]] szavunk.  

**Falk Nóra** réntartásról szóló disszertációjában az áll, hogy az északi lappok a réntehén méhét úgy hívják, hogy "borjúsátor": `miese`|goahti (`goahti` 'lapp sátor').  
A szarvasmarha szaporító szervrendszeréről képekkel lásd [[S/Szarv\|szarv]].  

## Szarvas méhe/pokla

Fentebb esett róla már szó.  
[[K/Krisztus#Krisztus a szarvasfiú születése az üsző méhéből, a Tejútközpontban\|Krisztus a szarvasfiú születése az üsző méhéből, a Tejútközpontban]] cím/alcímnél szerepeltek az alábbiak:  
Tulajdonképpen Várkonyi Nándor [[U/Üsző\|üsző]], [[P/Patala\|Patala]] és [[M/Méh\|méh]] címnél álló sorai ezt mondják el, csak éppen Krisztus vagy – a Szarvasnak nézett és Világfánál lenyilazott – Krisztna-[[K/Krishna\|Krishna]] maradt ki (Arjuna viszont Krishna társa és tanítványa volt, aki "leszállt" Pátálába, s ott nőül vette a "nagalik" királyának, Kauravjának Ulupi vagy Ulupl nevű lányát):  
> Pátála a "verem" is, az Alvilág, az újjászületés helye. Ide szállnak le a beavatandók, s ezért kellett Arjunának "leszállnia". Pátála mélységeit "az új Nap fénye járja át", s ennek dicsőségébe jut az "újszülött", miután átment az "üsző" méhén. Ez a leírás a beavatás rítusait jelzi a szokott képletes módon \[a Nap születéséséről van itt szó inkább\]. Az üsző, **Surabi**, Visnu szent állata, a "bőség borja", a "tej és aludttej forrása", a teremtéskor a Tejtengerből "extrahálták", s innen ered a szarvasmarha vallásos tisztelete Indiában.  
- Valójában ősi képzet; a [[T/Tejútanya állatalakjai\|Tejútanya állatalakja]].  

Ha már Alvilág, [[P/Pokol\|pokol]] címnél is méhről volt szó Práczki Istvánnál:  
> A magyar pokol szó vallástörténelmet tár elénk. Hajdan kettős jelentése volt. Az egyik egy ige, mert a pókol szó a várandós, vagyis pókhasú anyát fejezte ki, míg a másik jelentése a magzatburok szittya neve, amit pokolnak hivtak. Főleg **a nagy patás állatok méhét hívták pokolnak**. Vidéken még ma is jól ismert az a megjegyzés, hogy a megellett ló "eldobta a poklát".  

A Szarv szavunknak megfelelő Surabi név a [[S/Szarvas\|szarvas]] címnél szereplő Sarabha név mellé is betéve.  

## Alsó-Egyiptom Méh és Felső-Egyiptom Sás neve

Több helyen volt erről szó[^3]. Nyilván Péterfai János is említi, de Borbola János is és Szécsi Levente is talán utalt rá. [Ezen](https://en.wikipedia.org/wiki/Lower_Egypt) oldal szerint is Alsó-Egyiptom régi neve **Ta-Mehu** volt.  
- Ahogy fentebb láttuk, Magyar Adorján adata szerint az egyiptomi nyelvben `mehi` alakban is rögzítették a méh nevét. Melyik az elfogadott forma?

#### Jankovics Marcell is írja:  

> A Nap anyját egyik alakjában "Nagy Méh" néven tisztelték a Közel-Keleten. Alsó-Egyiptom szimbóluma volt – [[N/Neith\|Neith]] istennő delta vidéki templomát Szaiszban a "Méh házá"-nak nevezték. Az országrész első királyainak a jelzői között szerepelt: "Ő, aki a méhhez tartozik."  
- Méh-fáraókról másutt is volt szó.

Jankovics Marcell ezen passzusa másutt, [[H/Hunor és Magor#Égi területek földre tükrözése\|égi területek földre tükrözése]] cím/alcímnél is szerepelt. Ezen adatát is annak bizonyítékául fogtuk fel – a méh-anyaméh-Nyilas csillagkép analógia mentén – hogy a sötét félév (ahol a [[S/Skorpió csillagkép\|Skorpió csillagkép]] és a Tejútanya [[A/Anyaméh\|anyaméh]]e is van) Alsó-Egyiptomhoz tartozik, így a Péterfai János által megadott Hun alternatív név Alsó-Egyiptomra szintén megfelel elnevezésként.  

Nagy Károly A sakkjáték eredetének története című az Ősi Gyökér 2013/3. sz. megjelent cikkében mikor a [[N/Narmer-paletta\|Narmer-palettá]]n ábrázolt összecsavarodott hosszú nyakú szörnyekkel jelképezett Felső- és Alsó-Egyiptom egyesítésének említése után azt írja, hogy az egyiptomi nyelvben a SZEMA "egyesíteni" hieroglifa az ország egységére utal, akkor a [[S/Semi-\|semi-]] szó és a fél-egész téma ötlött fel rögtön, és aztán amikor azzal folytatja, hogy az óegyiptomi írásban **Felső-Egyiptomot a SÁS, míg *Alsó*-Egyiptomot a MÉH jelképezi**, akkor a sás indo-európai hatot (lásd [[S/Six\|six]]) jelentő szavainak lehetséges kapcsolatára gondoltam (a téridő 12-es rendszerének fele 6).  
![assets/Méh_image4.jpeg|invert_dark](/img/user/M/assets/M%C3%A9h_image4.jpeg)  
Írja még itt, hogy az egyiptomi nyelvben a szobrok mágikus funkciójával kapcsolatos megelevenítő szót SZANH-nak nevezik.  
Borbola Jánostól nád jön elő sás helyett, de A Nílus-völgyi hitvilág című Ősi Gyökér 2005/4. sz. megjelent cikkében amikor említést tesz a nád népéről, pont fordítva, Alsó-Egyiptomot ír:  
> Hunn Íjász a Nílus-delta nádban gazdag vidékének volt korlátlan ura. Számos település, és még több vízi út tarkította ezt a termékeny területet, a szakirodalom elnevezésében Alsó-Egyiptomot. Megítélésünk szerint a nád népe alatt az itt élő hunokat értették.  

A nád népe elnevezés hivatalos egyiptológusoktól származhat, ugyanis BJ másutt írja, hogy az itt élők a nád neme nevet valószínűleg a Nílus-deltát uraló növényről, a papirusznádról kapták.  

## Méh-tudatú volt a régi emberiség?

[[M/MI#'Mi' volt a régi 'én'? Hangya/termesz vagyis inkább méh-tudatú volt a régi emberiség?\|'Mi' volt a régi 'én'? Hangya/termesz vagyis inkább méh-tudatú volt a régi emberiség?]] cím/alcímnél leginkább a mi és én fogalmain keresztül vizsgáltuk a témát, de valahol már írt erről, talán Várkonyi Nándor a termeszek kapcsán, mármint hogy ahogy (már ezek szerint is nőiségi) [[I/Isten\|Isten]] az emberiséget, úgy irányítja az anyakirálynő rovar a közösséglelkű/tudatú dolgozókat.  

## Lábjegyzetek

[^1]: Lábjegyzet:  
Carla Ionescu disszertációjában megfogalmazza azt a tételt, hogy [[M/Mária\|Mária]] személye (az egyiptomi Iziszen túl) az epheszoszi [[A/Artemisz\|Artemisz]] alakjából lett gyúrva (inkább mondjuk úgy, hogy közös ismertetőjeleik vannak):  
Thus, an argument can be made that Artemis Ephesia did not only hold the title of Goddess Queen, or Queen of the Beasts, she could have easily, and additionally, held the title of Queen of Bees. If that is the case, especially at Ephesus, it is possible that the early Christian worship of Mary was purposely molded to take on the form of this very ancient goddess.  
\[...\]  
Artemis is not transformed into Mary, nor is Mary a simple replacement goddess for Artemis. From the evidence we have gathered it is easier to say that Artemis is fused into Mary, and therefore Mary is just one of the newer metamorphoses that this very ancient divinity undergoes.  
—  
Így azt lehet állítani, hogy az epheszoszi Artemisz nemcsak az Istennő Királynője vagy az Állatok Királynője címet viselte, hanem könnyen lehetett volna a Méhek Királynője cím birtokosa is. Ha ez a helyzet, különösen Efezusban, akkor lehetséges, hogy a korai keresztény Mária-tiszteletet szándékosan úgy alakították ki, hogy e nagyon ősi istennő alakját vegye fel.  
\[...\]
Artemisz nem alakult át Máriává, és Mária sem Artemisz egyszerű helyettesítő istennője. Az általunk összegyűjtött bizonyítékok alapján könnyebb azt mondani, hogy Artemisz beleolvadt Máriába, és ezért Mária csak egyike azon újabb metamorfózisoknak, amelyeken ez a nagyon ősi istenség átesik.  

[^2]: Lábjegyzet:  
Carla Ionescu Artemiszról szóló disszertációjából való ez is:  
Bees were thought to represent virginity due in part to the queen bee's reproducing parthenogenetically. The queen bee produces males, or drones, spontaneously out of her own body without the need for fertilization by sperm. Despite the fact that ancient naturalists were not aware of the role of the queen bee, and the generation of the hive, there are many traditions that connect parthenogenesis in the ancient mind to bees. Pliny points out in his Natural History that no one had ever witnessed sexual intercourse among bees. This gave them a reputation of being chaste, or virgins, and led to a variety of ideas, or suggestions, of how bees reproduced. Pliny confirms that bees were observed hatching in their cells, but other writers, such as Virgil, speak of their spontaneous generation, their parthenogenetic birth, from flowers. Consequently, an inevitable connection between bees-prophetess-virgin was formed.  
—  
A méhekről úgy gondolták, hogy a szüzességet képviselik, részben azért, mert a méhkirálynő parthenogenetikusan szaporodik. A méhkirálynő saját testéből spontán módon hímeket, vagyis hímivarú egyedeket hoz létre, anélkül, hogy spermiummal történő megtermékenyítésre lenne szükség. Annak ellenére, hogy az ókori természettudósok nem voltak tisztában a méhkirálynő szerepével és a kaptár nemzésével, számos hagyomány van, amely az ókori tudatban a parthenogenezist a méhekhez kapcsolja. Plinius a Természettörténetében rámutat, hogy senki sem volt tanúja a méhek közötti nemi közösülésnek. Ez adta nekik a tisztaság, vagyis a szüzesség hírnevét, és ez vezetett a méhek szaporodásának különböző elképzeléseihez, illetve felvetéseihez. Plinius megerősíti, hogy a méheket megfigyelték, amint a sejtjeikben kikelnek, de más írók, például Vergilius, a virágokból való spontán nemzésükről, parthenogenetikus születésükről beszélnek. Ebből következően a méhek-proféta-szűz között elkerülhetetlen kapcsolat alakult ki.  

[^3]: Lábjegyzet:  
[[M/MISZ\|MISZ]] címnél is szerepelt:  
It cannot be disputed that the Ancient Egyptians attached great religious and spiritual significance to the honey bee. Bees were associated with royalty in Egypt; indeed, as early as 3500 BC, the bee was the symbol of the King of Lower Egypt!... Beekeeping has been practiced for thousands of years in Egypt.  
—  
Nem vitatható, hogy az ókori egyiptomiak nagy vallási és spirituális jelentőséget tulajdonítottak a méheknek. Egyiptomban a méheket a királyi hatalommal hozták összefüggésbe, sőt, már i.e. 3500-ban a méh volt Alsó-Egyiptom királyának jelképe!.... A méhészkedést már évezredek óta űzik Egyiptomban.  