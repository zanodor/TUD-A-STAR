---
{"dg-publish":true,"permalink":"/M/Mocsár-mitológia/","title":"Mocsár-mitológia","created":"2023-11-18T09:11","updated":"2023-12-27T06:29"}
---


# Mocsár-mitológia

  

#### Várkonyi Nándor Az elveszett Paradicsom...  

...című könyvéből idézek:  
> A legalsó állapot – írja Bachofen –, a tisztán tellurikus \[földi\], a legfelső a szoláris \[napszerű\]. Az elsőnek a természeti nemzés felel meg, ahogyan a mocsárban mutatkozik, vagyis vad, házasságot nem ismerő nemi érintkezés, mely csupán a testi anyaságot veszi figyelembe. A legmagasabb állapot ezzel szemben a tiszta Nap-elv. Ennek az apajog felel meg, vagyis házas nemi kapcsolat, az anya határozott alárendelésével, teljes háttérbe állításával: ama kultúrfok ez, amely a tiszta, változhatatlan fény-szférába tartozó, apollóni kultuszban és az átszellemített, anyátlan, Zeusz-szülte Athénében nyeri el teljes kifejezését.  
> 
> Bachofen fedte föl a [[H/Hetérizmus\|hetérizmus]] kapcsolatát a mocsár-mitológiával, s tudjuk, hogy a mítosz több, mint rege, a jelkép, több mint ábrázolás. Itt az őstenyészet élményéről van szó, az élet szabad és féktelen burjánzásáról az iszap melegágyában, ahol állat és növény fülledt szaporasággal nyüzsög, puszta tömegével küzdi le a halált. A mítoszokban csakugyan megelevenedik az egész mocsári flóra és fauna. Zeusz [[H/Hattyú\|hattyú]], vízimadár alakjában párosodik [[L/Léda\|Lédá]]val, tehát nem holmi szodomita képzetekről van szó, hanem "telluris", természeti nemzésről ("Naturzeugung"), ennek princípiumát jelképezi a hattyú.  
> A mítosz egyik változata [[N/Nemeszisz\|Nemeszisz]]t, a megtorlás istennőjét állítja Léda helyébe, s teszi tojás-szülővé, azaz minden anyagi-testi élet anyjává, mert ennek szimbóluma a [[T/Tojás\|tojás]] \[lásd [[M/Mony\|mony]]\] az összes mitológiában. Őt "álmában", a teljes passzivitás, engedékenység állapotában ejti meg Zeusz, a hattyú, Aphroditének, minden párzás elvi támogatójának segítségével. Nemeszisz egy holdforgás (!) múltán tojást szül, Aphrodité sas alakjában Spártába viszi és Léda ölébe ejti, hogy kiköltse. A kibúvó Helené tehát az ő gyermekének számít. De tudjuk, hogy Nemeszisz üldözi a világ végére az anyagyilkos Oresztészt, mert e bűnre az anyajogban nincs irgalom, míg például anyját, a férjgyilkos Klütaim-nésztrát semmi bántódás, egy zokszó sem éri. Oresztészt csak Apollón, a Napisten tudja megmenteni csel által, s ez már a felkelő férfijog ellentámadását jelzi.  
> Nemesziszt a mítosz **liba** alakjába öltözteti, ez a madár pedig a víz mélyét jelenti, más szóval a nedvességgel átitatott, viselőssé tett termőföldet magát. A jelentést megosztja vele minden víz-természetű állat, a hattyú, a kacsa, a gólya, a daru, s ugyanitt gyökerezik a hüllők, a kígyók, a teknősbékák, a rákok mitológiai fontossága.  
> Mindezeknek az állatoknak a mocsárföld, az iszapvilág a kedves tanyája: sem igazi víz, sem igazi föld, hanem a kettő vegyüléke, a nő-elem, a föld és a **hím-elem, a termékenyítő víz** egyesülése, megtestesülése. Ennek erotikus jelképe a liba, az anyag minden egyesítő szerelem-ösztönéé, ez a jelentése Juno szent libáinak a Capitoliumon, ezért játszik olyan nagy szerepet a bakkhikus misztériumokban, melyek középpontjában a tojás állt, a beavatottság szimbóluma. A női liba telluris férfi-párja a hattyú, a párzásukat ábrázoló emlékek nem hagynak kétséget e kettősség értelme felől. "E két mocsári állat nemi keveredésében az ősanyag öntermékenyítése jut kifejezésre." A liba-Nemeszisz kétségbeesetten menekül a férfi-Zeusz elől, míg a hattyú ölelésének készséggel enged. A hatalmas hattyút aztán Akhillész-Apollón öli meg párviadalban Ázsia partjain. Lükiai nyelven Léda anyát jelent általános, elvont értelemben; Lükia mocsaraiban a békák himnuszai Létót és Latonát, az ősanyát dicsőítik Bakkhosszal együtt. Lerna mocsaraiban áhítatos nemi orgiákat tartanak a hívek; Perigüné, a szép királylány Kária mocsaraiban egyesül Thészeusszal, tőlük származik Ioxosz, s ezért az Ioxidák nem esznek, nem égetnek el vízinövényt. A földet a mocsárból teknősbéka emeli fel, de hátán Aphrodité, a nőstény-isten áll, fején sáskoronával kákatörpéktől és nimfáktól körülvéve.  
> A tolték-aszték Nagy Anya óriási smaragd-béka képében ül az oltáron. A magyar mesében a békává varázsolt királyfit a szép lány csókja változtatja vissza legénnyé, s egyben vőlegénnyé.  
> A prehellén pelaszgok vallásában a természet élete a víz hím-nemzőerejéből fakad; ennek jelképe a gólya, a pelaszgok istene, (ez a "gólyamese" eredete). Péneusz lápvidékén a gólya szent állat. Jelentése itt és mindenütt ugyanaz, mint az ősnőstény-Lédát megtermékenyítő hattyúé, mint a koronás darué, mint az indiai adabar-madáré: mindezek állat alakú, "természeti" falloszok. Erotikus nemzés-jelentésük éppoly világos, mint a bakkhikus libáké, a Trophoniosz-mítosz kacsáié, az eliszi Aphrodité teknősbékájáé, a lükiai békáké, a kígyóké, halaké, a tenedoszi rákoké, melyek a bipénisz, a kettős potenciájú természeterő jelét hordják. Az átázott iszapból hajt ki buján a nádas, a káka, a sás lápi tenyészete, minden emberi hozzájárulás nélkül, örökké újulva nő és hal el, senki sem veti, senki sem aratja. Vad nemzés ez, mely csak anya-anyagát ismeri, apja nincs. Ezért tisztelik az apátlan Artemiszt és Aphroditét a nádasban, en kalamois, és a lápban, en helei, ezért nevezik Helenét mocsárnak, helosznak. Eszit-Isis sásból font csónakon keresi Buto mocsaraiban Usziri-Oszi-risz feldarabolt holttestét, ki néki ikertestvére, férje és fia, akivel már az anyaméhben párosodott. A vízből felszökkenő lótusz révén tudja meg, hogy Usziri megcsalta őt Neftisz istennővel. Szobra nem egyszer nádas közepén áll vagy így van ábrázolva, s a nílusi sásnak íziszhaj a neve. A hosszú haj, a dús szőrzet tellurikus, mocsári eredet jele. Proklosz tanítványa, Heliodórosz Homérosz származását a hetérikus iszapnemzésre vezeti vissza, combjainak hosszú, kákaszerű szőrzete miatt. Püthagoraszt Comatusz Szamiusznak, Hajas Számoszinak nevezik, mert ősi anyajogi szokás szerint haját nem érintette olló. Ebben rejlik a zsidó Sámson-Simsón ereje is. A mocsár később, az apajogban a becstelenség, a törvénytelenség helyévé válik, a mocsári jelleg megbélyegzővé. Bachofen hivatkozik a német jogtörténetre: a `Hurenkind` (`Horbarn` = kurafi) elnevezés a `horo`, `horan` azaz szenny, mocsár szóval[^1] kapcsolatos. (Ennek távoli analógiája a magyar zabigyerek.) A galliai kelták származáspróbája ugyanide vihető vissza: a Rajna vízére tett törvénytelen újszülött lesüllyed a folyó iszapjába, a törvényes fennmarad.  
> 
> Sok régi történet meséli el, hogy gonosz, démoni [[S/Sárkány\|sárkány]]ok vagy [[K/Kígyó\|kígyó]]k (alakjuk sokszor egybemosódik) az istenek és az emberek életére törnek. Az isteni hősnek meg kell küzdenie a káosz erőivel, vagy a sötétség és a gonoszság harcosaival. A sárkány többféle állat ötvözete: olykor oroszlánszerű testéből kígyófarok és kígyónyak tekergőzik, s dühös, kutyához hasonlító fej tátja óriásira száját, máskor kígyó- vagy hüllőtestéből nőnek hatalmas denevérszárnyak. Ellentétes pólusok egyesülnek benne, szabadon mozog vízben, földön, levegőben. Még a tűz elemet is uralja, lángokat okád, vulkánok kénköves gőzeivel mérgez, ugyanakkor gyakran az Ősvizek ura is. Többnyire gonosz, démoni erőt tulajdonítanak neki. Amikor egy isten meg akarta szabadítani a világot a kaotikus állapotból, meg kellett előbb küzdenie az Ősvizek, a régi rend ellenséges hatalmával. Új világ csak a káosz legyőzésével keletkezhetett.  

Másutt:  
> Sokatmondó Írország címere: kék mezőben héthúrú hárfa; a hárfa egyik karja az ismert vízilény: félig nő, félig hal, illetve sárkány. A hét húr a hét hangot, a hét dallamot jelenti, az ősi harmóniát, mely akkor zengett "az Úr dicsőségére", mikor a világ még "víz" volt, még nem nyert szilárd, végső alakot. Ezért áll a hárfa kék mezőben, vagyis az ősvízben, amely az anyagnak és a csírázó életnek törvényeit hordja: az örök női princípiumot. Ez a "nagy anyák" birodalma, ahonnan kikel majd az emberi öntudat is, mely félig emberi már (nő), félig még őslény, hal vagy sárkány.  

#### Magyar Adorján...

...írja [[L/Léda\|Lédá]]ról:  
> Tény, hogy ilyen lágyult d hanggali kiejtésű a Léda név is, amely istennő mindenesetre nem is csak az [[U/Úszó szigetek\|úszó sziget]] és a tutaj, hanem a víz megszemélyesítője is volt. Léda a vízre egyébként már azért is utal mivel [[H/Hattyú\|hattyú]]val, azaz tehát vízimadárral szerelmeskedik. Mi pedig már tudjuk hogy az u magánhangzós lud szó a hímhattyú neve volt, míg a led szó a nőstényhattyúé is. De mi már szintén tudjuk, hogy a szárnynak, mint lapnak, őstörök neve is let, lit szóalak kellett legyen.  

Továbbá:  
> Nyelvünkben több a vízre utaló török szócsoportbeli szó van, amelyek a Léto-Latona-Léda nevekre is hasonlítanak. Ilyenek a latyak, lötty, lotyadék és litty-lötty, de ilyen a finn `latakkö` (letekkö) = pocsolya szó is, de ide sorolandó még lé szavunk is, amely szintén víz, folyadék jelentésű, de egymássalhangzós, mert belőle a t vagy d hang hiányzik, és amelyből aztán a szláv `liti` = önteni szó is származott.  
> Föltűnő, hogy ezen lé szavunk megfordítva él, élet szavunkat adja, az pedig való igaz, hogy a víz az életnek egyik nőiségi, azaz anyagi őseleme. Népmeséink az élet vizét igen sokat emlegetik is. Ugyanígy vogul rokonaink regéi is, amelyekben véve léli vit, vagyis `léli` = élet, `vit` = víz... Márpedig Léto istennő is a mi Ilonkánkkal: életanyánkkal, azonosuló életkezdő istenség, neve pedig a lenni, létezni igénkből származott lét szavunkkal azonos szóalak.  
>
> A hattyak valamint más madarak is, tavasszal, szerelmi vágyukat egymásnak szárnyaik lebegtetésével, libegtetésével fejezik ki; jól tudjuk pedig, hogy a szerelem férfiistenségét szép ifjúként de hattyúszárnyakkal ábrázolták volt. Ez fejti meg és bizonyítja be, hogy a latin [[L/Libido\|libido]] = szerelemvágy, kívánság, amely szó tehát a hattyú [[L/Libéd\|libéd]] nevével teljesen azonos őspalóc eredetű, de amivel ugyanúgy azonos a német `Liebe` = szerelem szó is, amelynek régebbi alakja még `Liebde` volt.  

Magyar Adorján írja ismét:  
> Hogy viszont a hattyú inkább a testi szerelem jelképévé lett, ennek fő oka az, hogy a hattyúnak igen fejlett hímtagja van, ami madaraknál ritkaság. Ami azonban nem jelenti azt, hogy a hattyú is ne szerepelt volna palóc őstörzsünknél a lélek jelképeként is, ami hogy megvolt mutatják a lebéd, libéd = hattyú szó de még inkább a hattyúhoz többé-kevésbé hasonlító más madarak libe, libuc, lile és lilik magyar nevei, amely szavak mint le-, li- kezdetűek sőt a lilek a [[L/Lélek\|lélek]] szavunkkal teljesen azonos is. Mind az itt elmondottak alapján kétségtelenné válik az is, hogy a csehek Libussza vagy Libusa mondai nőalakja, aki Prága város megalapítója és úrnőjeként szerepel, sem más mint Tündér Ilonánk palóc megfelelője, akit e törzsünk nőstény hattyúval \[[[Liba\|libá]]ról is szólhatott volna\] is jelképezett, vagyis hogy e monda is őspalóc eredetű s a mai csehországi lakosságnak a kereszténységre térése következtébeni elszlávosodása előtti időből származik.  

Mocsarat jelentő szavak közül a [[F/FEN#Fen 2)\|fen]] érdekesmód [[F/Fény\|fény]] szavunkkal azonos (melynek anyagi, nőiségi párja a [[F/Fene\|fene]] és [[F/Fenék\|fenék]]), [[B/BOG#Bog 2)\|bog]] párja a [[B/BOG\|BOG]], mely szintén fényt, Napot jelent, de a székely-magyar `lák` (lásd [[L/Lake\|lake]], [[L/Lack\|lack]] és [[L/Lactic\|lactic]], valamint [[L/Laic\|laic]], [[L/Lay#Lay 2)\|lay]] és [[L/Lakota\|lakota]]) is jelent tavon kívül mocsarat, CzF adata szerint; azt pedig tudvalevő mindezek után, hogy a mocsár és a víz nőiséget, hiányt kifejező, ahogy [[N/Navel\|navel]], [[N/Nautilusz\|Nautilusz]] és [[N/Navy\|navy]] szavaknál is szó volt erről, de lé ill. lapály szavunk kapcsán előjöhet [[L/Little\|little]] és [[L/Level\|level]] szavaknál is.  
Az [[E/EL\|EL]] és [[D/Dame\|dame]] címnél is előjövő görög `élosz` = láp, mocsár szó – mely nyilván a Tejútanya-Földanya Él nevéből ered – szintén arra mutat rá, hogy az első élet a mocsarakból indult ki[^2].  
Ha viszont Él isten valójában nőnemű is lehet, akkor érthetővé válik, miért lehet az élettel, fénnyel kapcsolatba hozni a fentebbi szavakat is. A [[V/Víz\|víz]] is lehet (megtermékenyítően) hímségi.  
A (hihetetlen méreteket öltő) témát felkapjuk [[L/Labyrinth\|labyrinth]], [[L/Love\|love]] és [[L/Labour\|labour]] szavaknál is.  
Lásd még [[C/Csallóköz\|Csallóköz]], [[F/Fertő\|Fertő]], [[E/Edgar Dacqué\|Edgar Dacqué]] stb.  

[[T/Teremtésmítoszok\|Teremtésmítoszok]] címnél is szerepelt Erich von Däniken passzusa a szerves élet kialakulásáról:  
> A szerves élet tehát kezdetben egy vizes masszában dinsztelődött, és a Föld meleg kisugárzása miatt gőzgomolyként felszállt. A nagy magasságokban lehűlt, és sűrű eső formájában zuhogott vissza a talajra. A tudósok feltételezése szerint 1,2 milliárd éve történt, hogy az őslevesből kialakult az első primitív életforma. Egy pár év ide vagy oda nem számít. De vajon mikor és kitől szereztek tudomást a mítoszok elbeszélői erről az elementáris körforgásról? A mítoszok ugyanis pontos sorrendben adják meg az események folyamatát: semmi – üresség – iszap – eső – napmeleg – szárazföld – növények – állatok – emberek – ételek – gyógyszerek – eszközök – tűz.  

## Lábjegyzetek

[^1]: Lábjegyzet:  
Nem azt jelenti, persze.  

[^2]: Lábjegyzet:  
Falvay Károly Nagyboldogasszony című könyvének 395. oldalán Bachofent idéző passzusában is szerepel ez a szó ([[N/Nád\|nád]] címnél is szerepelt):  
"Az iszapból, a vízzel átitatott földből vadul burjánzik föl a nád, minden emberi közreműködés nélkül örökké megújítva önmagát, felnövekedve és elhalva, hogy elvetné vagy learatná valaki. Mocsári nád között ül Iszisz egy emlékművön, ahogyan a nílusi sást is saritnak, Iszisz-fürtnek nevezik. A mocsári növényekben mutatkozik meg a nád burjánzása, melynek **anyja az anyag; amelynek semmiféle felismerhető apja nincs**. Ezért tisztelik Artemiszt és Aphroditét *en kalamois* (nádasban) és *en helei* (mocsárban), ezért nevezik Helenét *helosz*nak. A mocsári burjánzás az anyag vad burjánzása. Az anyajog legrégibb fokát jelzi, melyen az anya nemcsak a férfi fölött áll, de a mocsár-élet alapján egyetlen meghatározott férjet sem lát maga mellett, hanem általánosságban tartozik a férfierőhöz.