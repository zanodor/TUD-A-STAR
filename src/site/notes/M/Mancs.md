---
{"dg-publish":true,"permalink":"/M/Mancs/","title":"Mancs","created":"2023-10-20T07:09","updated":"2024-02-05T02:46"}
---


# Mancs

#### A Pallas Nagy Lexikona adatsora:

> Mancsnak vagy körömnek nevezik azt a szarutokot, mely a páros újjuak vagyis a sertés és a kérődzők egyes nemeinek lábvégeit burkolja. A marhának azonkivül még két fattyu M.-a vagy fükörme van, de ezek fejletlenek és nem érnek le a földig. A M.-on megkülönböztetik a M.-falat, M.-talpat és a M.-sarokvánkost. A két M. között van a M.-nyilás v. körömhasadék. A helyesen alakult M.-ok nyoma majdnem köralaku, a fal a hegytájon 43 foku szögben irányul a talpvonalra, a M. felülete sima. Hibás és hosszukás, továbbá a nagyon meredek falu, és ennek ellentéte, a terült M., melyet papucskörömnek is neveznek. Ez főleg csak mocsáros legelőn elnevelt marhán fordul elő.  
> 
> Nüsszai Szent Gergely egyházatya (IV. sz.) fejtegetése zseniálisnak nevezhető, másfél évezreddel előzte meg az evolucionistákat. Nem kevesebbet mond, mint hogy az ember a kéznek köszönheti eszét (fejlettebb agyvelejét) és beszélőképességét. Ha nem volna keze, akkor arca és rágószervei a négylábúakéhoz hasonlóan alakultak volna. Arca előreálló (prognát) és pofaszerű lenne, ajka vaskos, izmos, a füvek kitépésére alkalmas, nyelve pedig húsos, szívós, lefetyelő, mint a kutyáé és a ragadozóké (húsevőké). "Ha testünkről hiányzanék a kéz – kérdi Gergely atya – hogyan képződhetett volna tagolt hang \[beszéd\], miután a szájrészek berendezése nem a hangformálás céljából alakult volna ki? Ennélfogva az embernek bőgnie vagy mekegnie vagy ugatnia vagy nyerítenie vagy az ökör és a szamár módjára ordítania kellene, vagy másféle állati üvöltést hallatnia. De minthogy a kéz testéhez kapcsoltatott, az ember szabadságot nyert a szó használatára."  

#### Várkonyi Nándor írja:

> Nem kisebb fejlődéstani fontosságot tulajdonítottak a kéznek a borboriánus gnosztikusok (III-IV. sz.); tanításuk szerint az embereknek kezdetben [[M/Mancs\|mancs]]uk volt, mint a [[K/Kutya\|kutyá]]knak, s mindaddig míg ezt megtartották, békében, boldog tudatlanságban, egyetértésben éltek; azonban egy szellem pártfogásába vette őket, és kezeket adott nekik. Ettől fogva apáink fegyvereket csináltak, leigázták a többi állatot, és oly meglepő eszközöket készítettek kezükkel, hogy gőgjük még nagyobbra nőtt, mint hatalmuk. - Egy arab mítosz ennél is lángelméjűbb felismerést revelál: kétélű fegyvert, áldatlan ajándékot lát a kézben. Mert igaz, hogy kiszabadultunk általa az állati sorból, de cserébe megkaptuk az emberi sors minden átkát, s a rege, mintegy előre kiábrándulva a boldogító fejlődéstanból, megátkozza a kezet.  

Lásd még [[M/Mán\|mán]], [[M/Manual\|manual]] és [[M/Manufacture\|manufacture]].  

Hogy az ősmagyar nyelvben [[M/Mán\|mán]], mány kezet is jelentett, testálja mancson kívül a mankó, mangó, mangol szavak. Lásd még angolban a [[M/Mangle\|mangle]] szót.  

Mancs lehet még macs orrhangos kiejtése is. Macs (melynek mak ejtése is lehetett, mint a kelta-ír `màg` = mancs mutatja) pedig egyértelmű hímségi [[M/MAG\|mag]]-származék, ahogy fentebb, például [[M/Mace\|mace]] és [[M/Macho\|macho]] szónál is kiderült. Macs megvan [[M/Macska\|macska]] szavunkban is. A macskának is mancsa van, nemcsak a kutyának.   

A macskánál, szóalakjánál maradva, a lengyel `macka` = csáp, mely szintén karszerű, de itt jegyezzük meg, hogy érinteni jelentésű igére viszik vissza, mely a [[M/Meet\|meet]] és [[M/Match\|match]] címnél írottakat idézi fel.  