---
{"dg-publish":true,"permalink":"/M/Magyar nyelv és őstörténet kutatóknak adott Péterfai-tanácsok/","title":"Magyar nyelv és őstörténet kutatóknak adott Péterfai-tanácsok","created":"2023-12-28T09:02","updated":"2023-12-28T09:02"}
---


# Magyar nyelv és őstörténet kutatóknak adott Péterfai-tanácsok

#### Péterfai János...

...bevallása szerint 40-50 éve kezdett el a szavakkal foglalkozni és nemrég kezdte őket elektronikusan felírni ill. felíratni. Tanácsaival egyúttal elárulja felkészültségét is:  
> Mit kell tennie annak, aki a magyar nyelvvel akar foglalkozni? Először is nem árt megismerni, mit tanítanak az egyetemeken. Az egyetemi tananyagnál esetleg tízszer-hússzor többet érdemes áttanulmányozni. Azután 3 évig csak a magyar nyelvet kutatni, utána még hatszor 3 évig folytatni kutatásainkat. Amikor 7×3 évig a magyar nyelvet kutattuk, akkor rádöbbenünk, mennyire keveset tudunk a magyar nyelvről. Ezért a 21 éves alaptanulmányok után kezdjük meg a további kutatásokat. Természetesen tapasztalatból javaslom ezt a módszert.  
- A 7-es szám régen is így működött, talán a keltáknál is egyiptomi papoknál 20 év volt az iskola.  

> Tanulás közben erősen javasolt a latin és a görög nyelv legalább közepes szintű elsajátítása, mivel ez a két nyelv magyar eredetű. A magyar írást, számolást is illik elsajátítani, minél magasabb szinten. Azután a nagy magyar kutatók, Bolyai János, Czuczor Gergely, Táncsics Mihály és a többiek munkáit érdemes megismerni. Horvát István, Baráth Tibor, Mészáros Gyula és a többi nagy történészünk munkái nélkül ne kezdjünk történelmet írni. Továbbá minden jó könyvet szerezzünk meg, ami a magyar történelemmel, nyelvvel, művelődéssel foglalkozik. Tanuljuk meg elválasztani a búzát az ocsútól.  
>
> Nagyon fontos, soha ne menjünk mások után. Mindent ellenőrizzünk le magunk is, ha tudunk, ha hozzáférünk a tényanyaghoz. Ezrével fogunk találni teljesen téves állításokat, akár több ezer éveseket is, pusztán azért, mert senki nem nézett utána az állítás hitelességének vagy valódiságának. \[Így van! Mindennel kapcsolatosan vissza kell kérdezni!\]  
>
> Továbbá nagyon szükséges minden tudományban művelődni. Csillagászat, földrajz, őslénytan, genetika, írástörténet, művelődéstörténet, régészet, és még sok tudomány segíthet kutatásainkban. Még a megvetett asztrológia is, amely sok fontos információt tartalmaz őseink gondolkodásáról, hitéletéről.  
>
> Az őskor és ókor történelme teljes tévedés, de ezért a magyar történészeket csak részben szabad hibáztatni. Sok nagyszerű nyugati tudós igazi feltáró munkát végez az emberiség valódi történelmének felderítésében, ami a legmagasabb elismerésünket váltja ki. Sajnálatos, ezek a nyugati tudósok nem tudják, hogy a magyar nyelv vizein lavírozva jutnak el felfedezéseikhez. Ki tudja, miért, de a nagy tudósok többsége nem tartja fontosnak a magyar nyelv megtanulását, holott a magyar nyelv birtoklása nélkül lehetetlen fontos felfedezéseket tenni. De céltudatos szándék nélkül, mégis a magyar nyelv által meghatározott tételekhez jutnak, a legnagyobb ámulatunkra.  