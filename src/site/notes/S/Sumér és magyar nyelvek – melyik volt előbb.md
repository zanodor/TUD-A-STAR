---
{"dg-publish":true,"permalink":"/S/Sumér és magyar nyelvek – melyik volt előbb/","title":"Sumér és magyar nyelvek – melyik volt előbb","tags":["nyelvészet"],"created":"2023-10-14T06:47","updated":"2024-02-12T18:21"}
---


# Sumér és magyar nyelvek – melyik volt előbb

Szögezzük le: a sumér a magyarnál fiatalabb nyelv, bár az is igaz, hogy a mai magyar szókincs több korból, rétegből áll össze. Tehát a [[S/Ság\|ság]] fő jelentése kapcsolható lehet vagy mondjuk úgy, megfejthető lehet a sumér alapszóból illetve annak segítségével. Viszont a sumér szó eredete akkor mi? Az óegyiptomi [[S/Sah\|Sah]]? És az óegyiptomi nem ugyanúgy ősi magyar nyelv (származéka)?  

#### Götz László Keleten kél a Nap...  

...című könyvében folyamatosan arra keres bizonyítékokat hogy a magyar nyelvvel együtt más nyelvek is sumér eredetűek.  
Götz leginkább ugye azt kívánja bizonyítani hogy a magyar nem finnugor nyelv és nem török és ilyen-olyan (szláv, germán, stb.) eredetű a magyar szókincs mert már a sumér nyelvvel is egyezések fedezhetők fel. Ahogy írja:   
> Régészetileg és embertanilag bizonyítható, hogy az európai nyelvekben található tömeges szumér megfeleléseknek konkrét őstörténeti okai vannak.  

[[S/Sumér és akkád nyelvek\|Sumér és akkád nyelvek]] címnél már esett szó arról, hogy a [[F/Finnugor nyelvek\|finnugor nyelvek]] időben megelőzik a sumér nyelvet.  
Péterfai János több helyen kimondja, hogy azon kutatók, akik a sumér kultúrából és nyelvből akarják levezetni a magyart, tévednek.  

#### Péterfai János írja:  

> Az Ugor szó az Ugar és Urog közeli rokona, Urog Uruk város egyik neve, Ugarit nevében is szerepel az Ugar, vagyis Szumert jelent. A magyarok szumer, vagy egyiptomi eredetét nem lehet elfogadni, mert a magyar nyelv sokkal régebbi, mint Egyiptom vagy Mezopotámia kultúrája és nyelvei.  

[[B/Borbola János\|Borbola János]] az általa kutatott nyelvet ősmagyar nyelvnek nevezi, azt gondolván, hogy a magyar nyelv egyiptomi eredetű. Ugyanolyan hibás gondolkodás, mint a sumér nyelvből levezetni akarni a magyar nyelvet.  
Általában véve elmondható, hogy aki idegen nyelvvel foglalkozik – lásd a töröközők, például a helyenként magáról megfeledkező [[C/Czeglédi Katalin\|Czeglédi Katalin]] esetét – önkéntelenül is tesz olyan kijelentéseket vagy nyilvánul meg úgy, hogy a későbbi vagy degradált nyelvből akarja a magyart magyarázni.  
Az mondjuk igaz, hogy ezen új nyelvek is korábban magyarul beszélők nyelvei illetve kevert lakosságok nyelvei.  

#### Oláh Imre A magyar lélekhit keleti elemei...

...című Ősi Gyökér 2004/3. számában megjelent cikkében is jól írja:  
> Kutatóink előtt már régente ismert az a gondolat, hogy az igazi dolgok leghívebb őrzője a hagyomány. Azt is sejtették, hogy Mezopotámia kultikus, ábrázoló jellegű alkotásainak, vallásos eszmeiségének, hiedelemrendszerének nyoma maradt hagyományos népművészetünkben, képi világunkban. Huszka József a Századok (1892. év, 7. sz.) folyóiratban megjelent Adalékok a Magyarság őstörténetének ornamentikájához című tanulmányában veti fel először ezt a témát. Két évre rá, a nagy erdélyi régésznő, [[T/Torma Zsófia\|Torma Zsófia]], intuitív női megérzéssel megint utal arra, hogy ".... a sumér-akkád hitelvet feltüntető jelvények megvannak most majdnem hatezer év után is csodálatosan... népeink etnológiájában, életében és szokásaiban."  
> Ám akkor nem gondoltak arra, hogy magok a sumér-akkádok csak kései örökösei voltak ennek az előttük már réges-rég letűnt egyetemes értékű kultúrának, amelynek gyökerei az időtlen múltba, az aranykorba nyúlnak vissza.  

Ezen utolsó sornak megfelelő vélemény Götz László Keleten kél a Nap című könyvének 881. oldalán is előfordul:  
> K. Bouda szélesebb körben vizsgálta a szumér nyelv összefüggéseit. Rokonsági kapcsolatokra valló egyezéseket talált a nyugatkaukázusi nyelvek és a baszk között, amelyek részben a szumérban is megvannak, s ugyanakkor a tibetiben is előfordulnak. Összesen 87 szóegyeztetést sorol fel, amelyeknek majdnem fele a szumérban is adatolható. Végkövetkeztetésében óvatosan utal arra, hogy **a történelemelőtti időkben esetleg számolnunk kell egy hatalmas kiterjedésű ősnyelvszerű képződménnyel, amelybe a szumér is beletartozott** (l. Bouda 1938.). Bouda ezen eredményei azt jelentik, hogy az ősi anatóliai-mediterrán nyelvközösség a szuméron keresztül minden joggal kapcsolatba hozható a Mezopotámiától északra és keletre fekvő területek nyelveivel is, azaz a kutatás számára elsőrangú feladat lenne e térség régi és mai nyelveinek alaprétegi anyagát éppoly módszeresen átvizsgálni, mint ahogy ez Anatólia és a Mediterráneum esetében már részben megkezdődött. Annál inkább, mert az újabb régészeti leletek tényszerűen bebizonyították, hogy az elő-ázsiai kultúráramlat során ezeken a területeken is tömegesen jelentek meg elő-ázsiai földművelő telepesek, akik nyilvánvalóan magukkal vitték eredeti hazájuk nyelvjárásait is (vö. e. könyv 2. fej.).  

Tekintsük sorsszerűnek, hogy éppen egy Bouda nevű kutató ismeri fel a lényeget, de előtte mások – talán éppen Götz könyvében megszólaltatott mások – is hasonló véleményt fogalmaztak meg. (Nem jól emlékeztem, a 414. oldalon arról volt szó, hogy a finnugor, indogermán és szemita nyelvcsaládok egy közös nyelvre való visszavezetése indokolt.)  

Persze ez lehet éppen óvatosság vagy a szumér erények kisebbítének szándéka is közrejátszhat.  

## Magyart sumérből levezetők és eljárásaik

[[N/Novotny Elemér\|Novotny Elemér]], [[D/Dudás Rudolf\|Dudás Rudolf]], [[F/Farkasinszky Tibor\|Farkasinszky Tibor]], [[B/Badiny Jós Ferenc\|Badiny Jós Ferenc]], [[G/Gyárfás Ágnes\|Gyárfás Ágnes]] és sokan mások [[R/René Labat\|René Labat]] adatai alapján haladva állítják össze a magyar szavak értelmét a sumér alapján, ami helytelen. Maga az eljárás már azért is kritizálandó, mert indo-európaiak készítették a sumér-akkád szótárat, de már a sumér maga is önkényesen bánik a szórészekkel: önkényesen bántak a szótagokkal és önálló jelentéseket adtak nekik. Az igaz, hogy Péterfai János is részint ezek alapján határozza meg az alapszavak jelentéseit. A sumér mankó, de nem az alapnyelv.  
Ennél merészebb és kiábrándítóbb már csak az, amikor hosszabb magyar szókapcsolatokat, szövegeket sumerizál valaki (mint Dudás a Tápiószentmárton nevet) és azok helyérték szerinti értelmezésén keresztül használja fel az általunk tökéletesen értett magyar szöveg értelmi "feltuningolására." Az Ősi Gyökér 1974/2-6. sz. megjelent Badiny Jós Ferenc által is leközölt cikkében – próbálom visszafogni magam a jelzővel – "garázdálkodó" – más esetekben oly éleseszűnek mutatkozó Novotny Elemérre gondolok (a szöveg eredetijét letöltésre elérhetőkönyvében is megtaláltam; majd óvakodni kell tőle (is)).  
Novotny Elemér csúcsra járatta nyelvünk sumér nyelven keresztüli bemutatását. Így jár az, aki – a történelmet nem ismerve, vagy például Horvát István írásait nem ismerve – a sumér nyelvből akarja a magyart meghatározni. Ha a fejlődési irányt megfordítjuk, akkor ilyen megborult elmék elméletei jönnek elő alapjában véve értelmes emberektől.  
Mit csinál Novotny? Veszi a legrégebbinek tartott szövegeinket, kiemel belőle valami neki tetszőt és sumerizálja. Például:  
A Halotti Beszédben megtetszik neki a következő szöveg: *Halalnek halalaal holz.*  
Sumerből ismert(?) tagokból összeállítja, ad hoc módon, majd a mai nyelvünkön értelmes "Halálnak halálával halsz" szövegnek megadja a "sumer szószerinti fordítását": Teljes pusztulásnak, teljes pusztulásával, pusztulsz el.  
Tulajdonképpen abban a korban, amikor a magyar (már ha nem idegen, magyarul rosszul tudó papok követték el a szövegeket) küszködik a latin írásmóddal, furcsa szóalakokat használ, a sumerológus ráveti magát és megerőszakolja a szöveget.  

Egy másik Novotny-tól:  
> Népünk ajkáról a csodálkozás kifejezéseként gyakran halljuk ezt a felkiáltást: "Atya Úristen!"  
> Ennek sumir prototipusa: AT-HA (ADDA-ból) – UR-US-TEN. Ha ezt a szöveget, a mai szórendünkhöz alkalmazkodva, helyesen akarjuk értelmezni, úgy a szórendet teljesen meg kell változtatni és pedig a következőképpen: Élet (Tin v. TEN) – halál (US v. IS) őriző (UR) atyja (AT-HA). Ez tehát fordított szórend!  

Azaz őt nem is maga az Isten szó érdekli (igaz, a későbbiekben az itt meghatározott megoldást közli: Isten = Halál és Élet Ura), hanem hogy egy csodálkozó kifejezést sumerizálni tudjon! Ez a butaság már azokhoz a finnugrászokhoz hasonló, akik a kör szavunkat a körül szó elvonásából(!) létrejöttnek magyarázzák. Badiny pedig folyóiratában megjelentette írását. Egyébként arra jó lenne a módszer, hogy az egyes nyelvtani hasonlóságokat bemutassuk, de tisztázni kell,  hogy csak segédletnek használjuk a sumér nyelvet, nem a magyar nyelv alapjának. A félretájékozottságból származó szakbarbárkodás félrevezető és egyben hitelrontó, elrettentő példa.  

## Bizonyítékok a magyar nyelv sumér nyelv előtti létezésére

Az alábbiakban több mint egy tucat nyelvi bizonyítékot adok arra nézve, hogy a magyarból ered a sumér. A sorrend nem fontossági sorrend, de Isten előre került:  

### 1.  

[[I/Isten\|Isten]] címnél is szerepelt:  

#### Varga Géza írja:  

> A sumér isten "egy" a napisten első-teremtő, a török `istin` "világító" pedig a sötétséget elűző szerepével összefüggésben keletkezett.  

Az Őshit a nyelvben című internetes cikkben foglaltak alapján érthetővé válik, miről is van szó:  
> P. Anton Deimel szótára (1934/139) szerint a sumér `istin`, `isten` jelentése "egy, egyetlen" (eins, einzig).  
> Amihez Zakar András (1973) a következőket fűzi:  
>  "Az "Isten" szó jelentése tehát világos: egy, egyetlen, az egyedüli, az egyedülvaló. Ezek a jelzők vagy megállapítások pontosan illenek az Istenre, aki az Ószövetségben is sokszor az egyedülvaló néven szerepel. Ez a szó sohasem szerepel a sumérben számnévként.  

Ergo a sumér szó a hozzákapcsolt jelentésével rámutat a magyarok egyistenhitére. Ahogy erre reagálva...  

#### Péterfai János írja:

> Varga Géza szenzációs éleslátásáról tesz tanúbizonyságot írásában. A magyar Isten szó Egyetlenegy Istenség fogalma, a legősibb monoteizmus bizonyítéka átmegy a sumerba, akiknél több istenhit volt. A nyelvek időnként meghökkentő hagyományőrző képességére gondolunk: arra, hogy a sumér nyelv megőrizte egy korábbi magyar monoteizmus emlékét. Azért tetsző ez az állítás, mert rámutat a szerző azon véleményére, hogy a sumér ered a magyarból, és nem fordítva. Mert ez az igazság, amit persze bizonyítani kell.  

Másutt csak akkád adatról szól:  
> Az akkádoknál számnévként jelenik meg, az Egy (1) `Ishten`, nőnemben `Ishtheth`.  

Egyébiránt a magyar és hun nyelvből is ki lehet mutatni az egyistenhitet. Ugyanis ami a sumér-szkíta-hunban [[A/AN, ÁN\|AN, ÁN]] = ég, az a germán és indo-európai nyelvekben [[O/One\|one]] = egy. Mivel a magyar nyelv [[E/Ég\|ég]] szava is az [[E/Egy\|egy]] szóval azonos és mivel az indo-európai és más nyelvekben az ég az isten fogalommal szinonim, és mivel a magyarban az [[E/Egy\|egy]] az egy istenre utal, kimondható, a bizonyító erejű összefüggésrendszer kimutatható. Az már igaz, hogy az [[I/Isten\|Isten]] szavunk STN vázával is bíró [[S/Sátán\|Sátán]] a kettő (isten és sátán) összefüggésében felfogható olyan szó- és fogalompárnak, mely már a csillagászati évkör olyan felezésére utal, melyben az isteninek és sátáninak is mutatkozó [[S/Szíriusz\|Szíriusz]] a mérvadó.  

### 2.

A másik érdekes példa a sumér [[N/NUN\|NUN]] = ősvíz; kezdet, melynek más nyelvű párhuzamai (cet)hal, mely ugye a vízben él. Igen ám, de a magyar gyereknyelvben megvan `nuna`, `nuni`, mely ugye a nők, kislányok nemi szerve, melyből ugye az élet kerül majd születésre. A magyar nyelv alaprétegéhez tartozó gyermeknyelvi szó egészen biztosan nem afféle sumér asztrológiai vagy zoológiai vagy akár teremtéstörténetbeli úton került a magyar nyelvbe.  

### 3.

A harmadik bizonyíték a [[M/Madár\|madár]] szavunk Dr. Gyárfás Ágnes által megtalált vagy érintett sumér olvasata lehetne:  
Gyárfás Ágnes az Ősi Gyökér 2010/1-2. sz. közölt Magyar őskutatás a szimbolikák jegyében című cikkében tetszik amit, a lélek mélyén lappangó homályos képekről ír és azokról a jelképekről ([[S/Szarvas\|szarvas]], madár \[[[Turul\|[Turul]]\] és [[T/Tulipán\|tulipán]]), melyek a mélytudat képeit előcsalogató ún. közképek. Meg is említi a **magyar és madár szavak analógiájá**t. A madár nemzeti voltunkat meghatározó jelkép. Ami az etimológiai adatait illeti, lásd alant csatolva.  
![assets/Sumeresmagyarnyelvekmelyikvoltelobb_image1.png](/img/user/S/assets/Sumeresmagyarnyelvekmelyikvoltelobb_image1.png)  
Nos, véleményem szerint ezek is csak azt mutatják, hogy a sumér az átvevő nyelv, nem a magyar eredetét képező. A Labat által említett, [[M/MISZ\|MISZ]] és más címnél hozott, azóta külön taglalt sumér [[M/Musen\|musen]] = madár, szárnyas; szárnyas rovar szót nem is veszi elő itt persze.  
[[M/Magyar\|Magyar]] címnél pedig egyiptomi hieroglifák vizsgálata kapcsán is kimondtuk, hogy az egyiptomi és sumér utódnyelvek már önkényesen bántak a szótagokkal és önálló jelentéseket adtak nekik. (A kérdés persze az, hogy a Gyárfás Ágnes és Borbola János által bemutatott olvasatok eredetiek vagy saját kezűek.)  

### 4.

A negyedikkel lehetett volna kezdeni. Ez az [[U/UR\|úr]] szavunk. Az, hogy a sumér nyelvben `UR` = kutyát jelent, csak azt mutatja, hogy a kutya úr volt. Nem a kutya az eredeti jelentés (lásd ott hosszabb fejtegetést Tóth Alfréd adata kapcsán). Éppen a kutya jelentés mutat rá, hogy a magyar nyelv eredetibb, hiszen az Or, Ur szavak alapjelentéseihez képest a kutya jelentés csak átvitt (téridőbeli) értelmű lehet.  

Az más kérdés, hogy közben a [[K/Kutya\|Ku-Ta]]-ról is kiderült, hogy szintén nem eredeti kutya-név, hanem ugyanazt jelenti mint Or, Ur = a Nap éves útján a legmagasabb pontot.  

### 5.

Aztán ötödiknek ott van a [[K/Kárpát\|Kárpát]] címnél bemutatott tál, medence, váza jelentéssel megadott `karpatu`-`karbatu` sumér(nak mondott/talált) szó (L 309-cel adja meg GYÁ), mely nyilván a Kárpát-medencéből délre vándorolt csoportok nyelvéből maradt fenn (de nem feledjük, a Kárpátokkal kapcsolatot tartottak-tarthattak később is).  

Lásd még [[E/Észak és dél#Északi népek délre költözése (és fordítva)\|északi népek délre költözése (és fordítva)]] cím/alcímnél írottakat.  

### 6.

A hatodikként említhető példa/bizonyíték is érdekes. A [[P/Pabilsag\|Pabilsag]] nevet hímséginek tekinti Gyárfás Ágnes és BA is (lásd [[O/Orion#Orion mint Nyilas/Vadász – Orion/Aryan és Pabilsag problematika\|Orion mint Nyilas/Vadász – Orion/Aryan és Pabilsag problematika]] cím/alcímnél). A sumér itt is a maga elképzelése alapján használja az ideogrammákat. Ugyebár arról van szó, hogy a Nyilas Nyílás (fő/mellék)értelmét már a sumerok nem ismerték-értették (ahogy ezek szerint [[A/Anu\|Anu]] nevét sem), úgy bánhattak önkényesen (el) más csillagképek neveivel is.  
Már Gyárfás Ágnes adatait olvasva, [[P/Pabilsag\|Pabilsag]] címnél írottak alapján is felvetődött bennem, hogy Nyilas nem lehet Atya, ahogy Gyárfás Ágnes (és nyilván a sumér nyelvet ismerő forrásai) ilyen értelemmel ill. nemi előjellel megadták. A Tejútközpont a szülőhely, az anyaméh, ahonnan csak az anyai/istennői energiák jöhetnek, az én értelmezésem szerint.  

### 7.

Egy hetedikként taglalható példa a [[G/G#G-előhangos nőre, asszonyra utaló szavak magyartalanok\|g-előhangos nőre, asszonyra utaló szavak magyartalanok]] cím/alcímnél felvetődő téma a kemény előhangos `Geme`, `Gin` és `Gasan` sumér nőre utaló nevek kapcsán.  

### 8.

Nyolcadikként felhozható a [[M/Men\|men]] címnél Götz László táblázatos adataként megjelenő óegyiptomi `mani` = nyaklánc, szumér `MEN` = korona, diadém, akkád-asszír `mênu` = fejkötő (volt még: óskandináv `men` = nyakék, nyaklánc) szavak mellé/nyomán kikövetkeztetett magyar menyasszony felékesített jelentése kapcsán megfogalmazható cáfolat: a menyasszony a menny asszonya és a földi nő csak annak tükörképe és minden díszítés (legyen a [[P/Párta\|párta]] címnél is taglalt holdsarló) csak másodlagos, utólagos értelmezés.  

### 9.

Szintén elsők között lehetne említhető a [[K/Kalama\|kalama]] címnél taglalt téma:  
Götz László Keleten kél a Nap című könyvének [[S/Sumer\|sumer]] címnél szereplő adata szerint a mitikus "[[V/Világhegy\|világhegy]]" szumér neve `ḫarsag kalama`, melyből levonhatjuk a következtetést, hogy 1) plenonazmusról van szó, mert az [[O/Ország\|ország]] szavunkkal azonos `ḫarsag` lenne a hegy, viszont kalama a [[H/Halom\|halom]] szavunkkal azonos, 2) a Világhegy maga a világ = föld, mely jelentés meg is jelenik a sumérban, 3) a halom szavunknak megfelelő [[H/Három\|három]] hegy volt a régi jelölése a földnek, és mivel a magyar Hár-Om csak a magyarban azonos a Hal-Om-mal, ez is mutatja, hogy a sumér nyelv csak a magyar után jöhetett létre.  

### 10.

A [[G/Göd\|Göd]] címnél legutóbb ökör/Hold témában végeredményként megállapított tétel szerint Hold szavunk nem a sumér [[G/GUD\|GUD]] = ökör és [[H/HUD\|HUD]] = Hold szavakból ered.  
Az már egy szekunder képzet, hogy a Hold kapja a [[S/Szarv\|szarv]]akat.  

### 11.

A [[T/Tartarosz\|Tartarosz]] címnél a Kovács Sándor által körülírt teremtés előtti nemlét magyarázatában a sumér/szubar szavakat elnézve azt látom, hogy nem az őssötétség fogalmát takarják, hanem a sötét félév végén uralkodó sötétséget kifejező fogalmak keresendők. Úgy tűnik, a sumérok már nem igazán tudták, pontosan miről is van szó: összekeverték a [[K/Kozmogónia és kozmológia\|kozmogónia és kozmológia]] címnél taglalt témát (itt is).  
Ugyanígy az [[U/Us#US 2)\|us]] címnél taglalt (KS által összefilozofált) halál illetve nem-lét, semmi Varga Géza jelének ismeretében nem az őssötétség fogalmára utal, hanem a Tejútközpontban szülő Tejútanyára (akinek eleve teste csillagos az éj sötétjében). Itt is van tehát egy fogalmi zavar vagy kettősség.  

### 12.

Amikor az alábbiakat [[N/Nap\|Nap]] címnél megláttam, arra gondoltam, talán ide vehető ez is.  
Varga Zsigmond Az ősmagyar mitológia című könyvének 319. oldalán hozza a sumér `nab` = égitest, atmoszféra, isten szót:  
> Deimel (SL. 168 1.) közli a nab kiejtési értékét is, nap alakban. Semmi kétség, hogy ez az alapja a magyar nap szónak.

Varga Zsigmond persze nem tudhatta, hogy épp fordítva van. Épp az, hogy égitest, a Nap isten lehet, a későbbi napvallásra utaló összefüggés lehet. A magyar nyelv pedig a [[C/Csillagvallás\|Csillagvallás]] idejéből való.  

### 13.

Maga [[N/Nimrud\|Nimrud]] neve sem akkád vagy sumér, nemhogy héber. Magyarul értelmezhető. Ez is kerülhetett volna legelőre.

### 14.

Egy másik, ami előre kerülhetett volna, annak bizonyítéka, hogy a sumer-akkád Magur/Makar Bak csillagképre vonatkozó neve már Magor napistenként forgalomban volt.  
Erről szóltunk [[T/Turul#A szarvasfiú valójában madár\|a szarvasfiú valójában madár]] cím/alcímnél.  

### 15.

Bizonyító erejű lehet az is, hogy a sumér [[D/Dingir\|dingir]] a magyar [[T/Tenger\|tenger]]-hez képest nem eredeti, mert a keményebb t hangos nevek eredetibbek. Lásd [[I/Isten\|Isten]] szavunk a hettitában és az egyiptomiban ilyen alakú, de a perzsa már yezdan alakú (mely csak későbbi átvét, a jászon keresztül).  

### 16.

Nem konkrétan a nyelv, hanem a kultúra kárpáti elsőségére vonatkozó közvetett bizonyíték szerepel az [alábbi](https://youtu.be/CZwvyvBjM3o) karácsonyról szóló GA előadásban 1:00:00 táján: ha a karácsony mezopotámiai eredetű lenne, akkor a fenyőfát honnan szerezték? Nyilvánvaló, hogy északról délre költözött népek hagyománya ez. Ahogy a [[S/Szarvas\|szarvas]] tisztelete is.  

Utóbbit az egyik legnyomósabb érvnek hoztam fel másutt is, ahogy azt is, hogy [[A/AN, ÁN\|AN, ÁN]]/[[A/Anu\|Anu]] már hímnemű istenség a sumér időktől kezdve, és eredetileg nőnemű, ahogy a [[C/Csudaszarvas\|Csudaszarvas]]unk is.  

### 17.

Novotny Elemér, Záhonyi András (a Rovásjeleink és a mezopotámiai jelkészlet – Novotny Elemér összehasonlító táblázatának újraértékelése című Ősi Gyökér 2005/1. sz. megjelent cikk szerzője), és nyilván mások szerint is a Labat által jelentésekkel ellátott ékjelek hasonlíthatók a [[S/Székely-magyar rovásírás\|székely-magyar rovásírás]] jeleihez. Csak ugye nem arról van szó, amit Záhonyi mond, miszerint a rovásírásunk közel-keleti eredetű lenne, hanem épp fordítva: erre bizonyíték lehet az is, hogy a **görbe vonalak az ékírásban egyenesekből állnak** (furcsa, hogy ezt ZA nem észrevételezte).  
Azaz a természetes írásos formájú gondolatközlésben nem szab gátat a technika, a későbbi ipari, "nagyüzemi" jellegű írásban egyszerűsödik.  

### 18.

Götz László Keleten kél a Nap című könyvének 965-967. oldalán taglalja a [[V/Verse\|vers]]elés sumér eredetét. Magyar párhuzamokat is bemutat és még van győződve a sumér eredetről. Viszont a költészet és [[Z/Zene\|zene]] az emberiség ősállapotába és nem 6000 évre tekint vissza. A magyar mesék ősisége minimum a legkésőbbi korok csillagmitológiai közegében keresendő. Továbbá a magyar nyelv ragozó volta és [[F/Flexió#Magyar hajlítás mint nyelvünk szavainak alapképessége\|hajlítás]]okkali szó- és rímalkotó képessége is legalább annyira alkalmassá tette verselésre, mint az európai eredetű sumér.  
[[L/Ludas Matyi\|Ludas Matyi]] címnél is szóba került sumér-magyar párhuzam.  

---

A [[T/Tatárlakai napvárta-korong\|tatárlakai korongon]] talált írás régisége (a sumér ékírásos táblák idejével szemben sok kutató elsőként hozza fel a magyarság "ősibbsége" bizonyítékául) kapcsán itt most nem szólanék (lehet ugyanis, hogy nem is írás van rajtuk, továbbá KT és Götz László friss adatai szerint nem régebbi az).  

Ha már a sumér és magyar nyelvek egyáltalán hasonlíthatók egymással! Honnan máshonnan kapnánk bagatellizáló véleményeket, mint héber oldalról.  
Az [alábbi](http://www.hebraisztika.hu/attachments/00000353.pdf) oldalon még a nevetséges szó is elhangzik:  
> A sumer nyelv a ma ismert nyelvek közül egyetlennel sem áll rokonságban, egy ún. szigetnyelv. Az ismert rokon nyelvek hiánya is magyarázza, hogy számtalan más nyelvvel próbálták rokonítani, köztük a magyarral is. Ezek a próbálkozások azonban kivétel nélkül nyelvészetileg megalapozatlanok; a sumer-magyar állítólagos rokonságához lásd [[K/Komoróczy Géza\|Komoróczy Géza]] igen szórakoztató munkáját (1976), és legutóbb \[a főleg [[T/Turanizmus\|turanizmus]] címnél ömlengést bemutató Hegedűs József mellett itt-ott idézett finnugrász\] Rédei Károly könyvének vonatkozó fejezetét (1998, 85-105).  
- Lásd még Halevy fentebbi, Bakostól származó véleményét is. Vérlázító.  

#### Bakos Attila A Duna Evangéliuma...  

...című könyvében írja:  
> A sikeres ásatások kezdetén lelkendezve csak az írásfeltalálók nyelve címmel illették a sumér írást. Mindaddig, míg ki nem derült, hogy agglutináló, ragozó szerkezetű ősturáni nyelv. Lenormant szerint ez a nyelv a magyarhoz áll legközelebb, sőt, így nyilatkozott:  
> "Ez az ősnyelv lesz a turáni nyelvek közös magyarázója; ugyanaz, ami a szanszkrit az indoeurópai nyelvcsaládban!"  
> Az elfogulatlan tudósok, mint Oppert, Rawlinson, Sayce, Lenormant (és ezen a helyen még nem említjük a zseniális magyar tudósokat) tehát elfogulatlanul megállapították, hogy az írást a turáni fajú sumér nép találta fel ([[T/Torma Zsófia\|Torma Zsófia]] munkássága és [[T/Tatárlakai napvárta-korong\|Tatárlakai leletei]] kapcsán erre még visszatérünk).  