---
{"dg-publish":true,"permalink":"/S/Sarkcsillag/","title":"Sarkcsillag","created":"2023-10-13T12:33","updated":"2024-02-28T17:47"}
---


# Sarkcsillag

Azon csillag, mely az égkör sarkához legközelebb áll. A mi éjszaki égkörünkön azon csillag a [[U/Ursa Minor\|Kis Medve csillagkép]]ben, mely az éjszaki sarknak legközelében van. Másképp: gönczcsillag. (Stella polaris). A Föld tengelye megközelítőleg 4320 évenként mindig egy másik csillagképre, jelenleg az Ursa Minor (Kisgöncöl) csillagképben lévő [[P/Polaris\|Polaris]] nevű csillag irányába mutat.  
A mellékelt képen a Sarkcsillag [[P/Precesszió\|precesszió]] következtébeni vándorlását láthatjuk.  
![assets/Sarkcsillag_image1.jpeg|invert_dark](/img/user/S/assets/Sarkcsillag_image1.jpeg)  

#### Gesztesi Albert csillagász A világ négy sarka...

...című cikkében amit ír:  
> A precesszió miatt a Sarkcsillag kizökken a helyéről, néhány ezer évenként más "tengelycsillagot" kell választani.  
> A legstabilabb, legállandóbb égi pont az ekliptika pólusa. Gyakori neve volt a Lyuk az Égen, mert azon a tájékon nincsen csillag, ami jelölhetné. Az északi égi pólus e körül 25 920 év alatt egy 23,5 fok sugarú kört ír le.  
- Lásd még más adatokat [[F/FU\|FU]] és [[F/Fúrócsillag\|Fúrócsillag]].  

William F. Warren könyvében számtalanszor említi a sarkcsillagot, mint a hyperboreai emberiség istenének lakóhelyét. Jankovics Marcell anyagában mint a [[N/Nap – halott Nap\|Nap – halott Nap]] lakhelye szerepel; [[S/Széth\|Széth]] is északra űzött (szaturnikus \[egykori\] (Nap)isten.  
A látszólagos ellentétet feloldani látszik, hogy a Napistenként kezdő szaturnikus istenek a Sarkcsillaggal is kapcsolatba hozattak. Lásd erről alant.  

Az alábbi, általam [[A/Apam Napat\|Apam Napat]] és [[K/Korona\|korona]] címnél vizsgálat alá vett és kifogásolt, legutóbb [[N/Négy#Négy és az ötödik irány\|négy és az ötödik irány]] cím/alcímnél is szereplő Molnár V. József adathalmaznak itt most csak azon részére hívnám fel a figyelmet, mely arra utal, mi lehet a világfa tetején:

#### Molnár V. József Világ-Virág...

...című könyvének Azonos jelek az alaposztás négy mezejében címmel álló oldalán írja még, ami ide is tehető (az Atya egy napvallás kori felfogás lehetne):  
> Az egyenlő szárú [[K/Kereszt\|kereszt]]nek több értelmezési lehetősége is van, de általában az "Atyát" jelöli, a világ minden dolgának rendezőjét: "A [[S/Sarkcsillag\|Sarkcsillag]] alatt, a Tetejetlen Fán áll Atyácska napfényes asztala, ő maga háttal ül a Sarkcsillagnak, hogy jól láthassa az Alsó Földet... amerre Atyácska jobbja mutat, arra van jobbra, amerre balja mutat, arra van balra."  

Majd a 23-24. oldalon:  
> Más forrás szerint: "A Sumeru-világhegyet a középázsiai népek éppen úgy, mint az osztjákok a 'várososzlopembert', 'atyá'-nak nevezték, ilyennek is tisztelték, s mivel egyúttal a föld [[K/Köldök\|köldök]]ét is képviselte, szent helynek tartották, ahol áldozatot mutattak be, s isteneikhez vagy szellemeikhez fordultak.  
> Előázsia kultúrnépeinek vallási képzetei nyomán a perzsák, indusok, valamint ezen népek hatása alatt \[na ezért ez nem így volt; bár az atyaiságot mindenhová ők erőltették be\] az altáji és ugor népek felfogásában közös világkép alakult ki. Ez a világkép a világ közepére támaszkodik. Ezen megy át a föld és az ég köldökét összekötő tengely vagy ezen áll az eget alátámasztó világoszlop, [[V/Világhegy\|Világhegy]], s ennek tetején a tejtó vagy életvize négyágú forrása közepén a világfa."  
> A **világfák csúcsán szerveződő képjel** – virág-csillag (az átlós és derékszögű osztás egyberótt képjele), kereszt alak – **feltehetően az égi biztos pont (az északi féltekén) az Északi Sarkcsillag képviselője**. A Nap ránézvést az életfák bal oldalán, a Hold pedig a jobb oldalon jelölődik.  
- Nem mindegy, honnan nézzük, de ő hangsúlyozta, hogy ránézvést; éppen mondjuk képet nem közöl.

Ami a csúcscsillagot illeti, [[S/Szíriusz\|Szíriusz]] is lehet, tekintve, hogy [[E/Észak\|észak]] van fent és [[S/Szíriusz és a medvék\|Szíriusz és a medvék]] címnél már volt szó arról, hogy a Sarkcsillag és Szíriusz hogyan lettek közös nevezőre hozva és hogyan osztoznak hasonló neveken is.  

Az alábbiak Hamlet Malmából származnak és szintén az előbb említett [[A/Apam Napat\|Apam Napat]] címnél is szerepelnek:  
> Azzal a hatalmas mennyiségű adattal, mely Agni és Szóma ("a világpólusok ura") napfordulós és napéjegyenlőségi szerepkörei mellett szól, a megfelelő keretek között majd foglalkozni kell, mégpedig a Rigvéda első mandalája úgynevezett Sunasepa-himnuszainak vizsgálata révén, minthogy [[S/Sunasepa\|Sunasepa]] szó szerint [[C/Cynosure\|Cynosoura]], "Kutya-farok", azaz Ursa Minor.  

Azt pedig William F. Warren könyvéből is tudjuk, hogy az istenek hyperboreai északi sarki trónja a – későbbi mindenkori – Sarkcsillag, mely ma is Polaris, az Kis Medve alfája.  

![assets/Sarkcsillag_image2.png|invert_dark](/img/user/S/assets/Sarkcsillag_image2.png)  
A régi korok népei szerint, ha – mi már tudjuk hogy a [[P/Precesszió\|precesszió]] eredményeként (illetve a magyarok is ismerték, de a szájhagyomány nem őrzi meg a tudományos okfejtést, ez a terület a táltosok privilégiuma) – a sarkcsillagot hordozó csillagkép leeseik az égről, akkor eljön a világvége.  
Néhány példa a Hamlet Malma című könyvből:  
> A szibériai kirgizek a Kis Göncölnek a Sarkcsillaghoz legközelebb eső, és ívet formázó három csillagát "kötélnek" nevezik, melyhez a csillagkép két nagyobb csillaga, a két ló hozzá van kötve. Az egyik ló fehér, a másik kékesszürke. A Nagy Göncöl hét csillagát a hét őrnek nevezik, akiknek feladata megvédeni a lovakat az ólálkodó farkastól. Ha egyszer a farkasnak sikerül megölnie a lovakat, eljön a világvége.  
> Más történetekben a Nagy Göncöl csillagai: a "hét farkas", akik üldözik azokat a lovakat. Közvetlenül a világ vége előtt sikerül elfogniuk őket. Egyesek úgy képzelik, hogy a Nagy Göncöl is a Sarkcsillaghoz van kötve. Ha egyszer ezek a kötelékek mind elszakadnak, nagy fölfordulás lesz az égen.  
> A délorosz folklór szerint a Kis Göncölhöz egy kutya van kikötve, aki folyton át akarja harapni a béklyót; amikor ez sikerül neki, eljön a világ vége.  
> Mások szerint a Nagy Göncöl egy fölszerszámozott lófogatból áll; minden éjjel egy fekete kutya rágja a lószerszámot azért, hogy elpusztítsa a világot, de nem érheti el célját; hajnalban, amikor egy forráshoz fut inni, a lószerszám magától megújul.  

[[T/Thuban\|Thuban]] szócikknél is írtuk, hogy Richard H. Allen írja róla könyvében, hogy a mai kettes magnitúdónál fényesebb volt régen és Sir John Herschel adatára támaszkodva azt is írja, hogy a [[K/Kufu\|Kufu]] piramisból ez a csillag megfigyelhető volt nappal és éjszaka is. Azt le kell szögezni, hogy a régi (és mai!) hivatalos egyiptológia tudomány is Kheopsz fáraónak tulajdonítja a nagy piramis építését, így a központi kamrából figyelve gyakorlatilag minden mindenkori Sarkcsillag ugyanúgy látható. Azaz a Thuban szerepe nem bizonyíték a piramis építésének idejére. Ergo a piramis geo-koordinátáihoz van mérve az akna, nem egy bizonyos (időben uralkodó) (sark)csillaghoz. Herschel téved. A nagy piramissal kapcsolatban lásd még [[K/Kufu\|Kufu]], [[G/Gnomon\|gnomon]], [[O/Orion övcsillagai\|Orion övcsillagai]], [[S/Sphinx\|Sphinx]] és [[Z/Zep Tepi\|Zep Tepi]].  
A Sarkcsillag nevei egyes nyelveken [[T/TÁT\|TÁT]], és, ahogy [[P/Pole\|pole]] szónál szerepelt, eufráteszi nyelven Pūl, Bīl volt.  

#### Varga Zsigmond Az ősmagyar mitológia...

...című könyvének 294-295. oldalán lévő adata szerint a világköldökből/világhegyből kinőtt világoszlopról kapja egyes nyelveken a Sarkcsillag is a nevét (szép egyezés ez azzal, hogy ami Egyiptomban TAT illetve [[D/Dzsed\|dzsed]] oszlop, az másutt a Sarkcsillag neve; lásd [[T/TÁT\|TÁT]]):  
> A [[V/Világoszlop\|világoszlop]] mesterségesen előállított világfa. A szent liget nyír-, esetleg nyárfájából készítették. A török-tatár törzseken kívül feltalálható Észak-Szibéria népeinél, az obi-ugoroknál, roncsaiban magyar népünknél is, a szamojédoknál, s végül a lappoknál. Az volt a rendeltetése, hogy a föld köldökén emelkedve, az eget alulról támassza alá, nehogy összedüljön. Különböző nevekkel illetik, de a szumirban és az ugor népeknél [[T/TIR\|tir]] nevet visel.  
- Tir össze lett kapcsolva [[T/Tree\|tree]]-vel.  

>  Egy jakut kozmogonikus mesében így dicsekszik a világoszlop: "mikor ég és föld együtt nőttek, velük együtt nőttem én is." A világoszlop a föld köldökén, tehát az északi sarkcsillag alatt áll és úgy támasztja alá az égboltozatot. Mert az ég legmagasabb pontja, az északi sarkcsillag körüli égrész. Tehát maga az északi sarkcsillag is égösszetartó faktornak, mintegy a földi világoszlop folytatásának bizonyul.  
> Ezt bizonyítják az északi sarkcsillag altáji elnevezései is. A mongolok, a burjátok, kalmükök, az altáji tatárok, és az új-ugorok "arany pillér"-nek, a kirgizek, baskirok, és némely tatár törzsek "vas pillérnek'', a teleutok "magányos cöveknek, karónak, oszlopnak" nevezték. A tunguzok pedig "aranyos'' jelzővel látják el. A világoszlopról nincs ugyan ábrázolatunk, de az a tény, hogy korcshajtásaiban némely északszibériai törzsek használják még ma is, csattanós bizonyság elképzelése, ősi jelenléte, és célja felől. Az osztjákok "városi pilléreknek", vagy "városközépi erős pillérek"-nek hívják. Híres a csingalai "város pillér", melyet az osztják törzsek istennőnek képzelnek és ekként imádnak. Két öl magas, négyszögű, nyúlánk oszlop, nem nagyon régi. Az a hit róla, hogy "az isten plántálta élőfa". Északszibériának népei fából készült madarai helyeznek a világoszlopra, amely néha kétfejű. A dolgánok e madarat "a madarak urának" nevezik, de közelebbi rendeltetését nem ismerik.  

[[N/Négy#Négy és az ötödik irány\|Négy és az ötödik irány]] cím/alcímnél és más ottani, Molnár V. József infókkal álló alcímnél írottak szerint valóban lehet a [[V/Világhegy\|Világhegy]] felülnézeti modelljének, a [[N/Négyzet\|négyzet]] átlói metszésével nyert középpont a Sarkcsillag és így egyben a [[K/Köldök\|köldök]] is, Molnár V. József Világ-Virág című könyvének 18. oldalán álló anyaga szerint is.  

---

#### Falvay Károly Nagyboldogasszony...

...című könyvének alábbi adatsora [[S/Sátor\|sátor]], [[T/Tündök\|tündök]], [[O/ÓG\|ÓG]] és más címnél is szerepelhetne:  
> A sámán kozmológiájában a világegyetem hármas tagolású: felső, középső és alsó világra oszlik.  
> Az alsó világ a középső és a felső világ közül az ember lakhelye, a középső világ, amelynek közepén a föld köldökén hatalmas fa, égig érő oszlop emelkedik, a [[V/Világoszlop\|világoszlop]], vagy [[V/Világhegy\|Világhegy]]. Ez a függőleges tengely (ami lehet egy hatalmas \[Tejút\]folyam is, mint a ket nép folklórjában) köti össze a világokat. A világok között az északi Sarkcsillagnál lévő nyílás ad lehetőséget az átjárásra (ez tudható meg a csukcsok mitikus hagyományaiból). Az egész csillagos eget, vagyis a felső világot nagy sátornak képzelték, s e sátor tartórúdja volt a kozmikus oszlop, melyet a [[T/Tejút\|Tejút]]tal azonosítottak. Ez a világokat összekötő oszlop, hegy vagy égigérő fa, a sámán mitológiában aztán sámánfává, sámánlétrává lényegült.  

## Sarkcsillag elnevezés

Ahogy [[S/Sarok\|sarok]] és [[S/Sárkány\|sárkány]] címnél is szerepelt, sárkány felbontható lehetne még Sark-Án alakban. A sárkány név ugyanis – más fontos szavainkhoz hasonlóan – több információt kell magában eltároljon. Az kevéssé valószínű, hogy a sárkány (közvetlenül/csak) a [[S/Sárkány csillagkép\|Sárkány csillagkép]]et jelentené (eredetileg). Bár kétségtelen, hogy [[E/Észak\|észak]]on található és a Sárkány csillagkép egyes csillagai voltak már/lesznek még sarkcsillagok.  
Közben megoldottuk a kérdést [[S/Sárkány csillagkép\|Sárkány csillagkép]] címnél és [[S/Szíriusz és a medvék\|Szíriusz és a medvék]] címnél:  
Richard H. Allen könyvének 208-209. oldalán a Sárkány csillagkép gammájáról szól: Lockyer adatából kiindulva mondja, hogy több más istennőben, [[S/Sekhet\|Sekhet]]-tel egyetemben a Nílust tisztelték, mely szimbolikusan a Sárkány gammájához volt kötött.  
Amint [[S/Sárkány csillagkép\|Sárkány csillagkép]]nél szó volt róla, istenanya (sumér [[A/AN, ÁN\|AN]], [[A/Anu\|Anu]] esetében is) égi hona az északi terület, melynek kivételes helye a [[S/Sarkcsillag\|Sarkcsillag]], mely előtagja éppen szerepel is a Sárkány névben, mely így lehet Sark-Án, az Ég Sarka értelmű is! Azaz Sárkány egyszerre utal a Szíriuszra és a Sárkány csillagképre is, éppúgy, ahogy az Richard H. Allen könyvének 204. oldalán említett asszír-babiloni `sir` = kígyó (sárkány is lehet) egyszerre utalhat a Sárkány csillagképre/vagy a Tejútra és Szíriuszra is! Zseniális névalkotás magyarjainktól. Szár-Kan a Szíriusz, Sark-Án a Sárkány csillagkép, mely ugye a Sarkcsillagot hordozta a sumér időkben ([[T/Thuban\|Thuban]] volt a Sarkcsillag, melyből a [[T/Typhon\|Typhon]] név is származott).  

## Nap – Sarkcsillag szimbolika

#### Jankovics Marcell írja:

> A kínai császárt nemcsak a Nappal, hanem az ég közepével, a Sarkcsillaggal is azonosították, ezért alattvalóinak, miközben ő délnek néző trónusán ült, észak felé fordulva kellett leborulniuk előtte. Nap- és Sarkcsillagmás lett volna egyszerre? Úgy tűnik, igen. Egy elterjedt hiedelem szerint a Nap éjjel, amikor nem látjuk, az "ég közepén", a Sarkcsillag mögött tartózkodik. [[T/Teszkatlipoka\|Teszkatlipoka]] volt az aztékok első napistene (Várkonyi Nándornál istennője?!), de ő volt a Göncöl (és a Sarkcsillag?) megszemélyesítője is, az éjszakai Nap. És Jahvét, akinek számtalan napisteni tulajdonsága van, a próféták és más bibliai szerzők észak felől rettegik: "Észak felől aranyszínű világosság támad, Isten körül félelmetes dicsőség." (Jób 37, 21. L. még Jer 1,13.)  
- [[A/Arthur\|Arthur]] ugyanilyen halott Napisten – Sarkcsillagbéli alak. (És szaturnikus is – folyt. alant.)  

## Szaturnusz – Sarkcsillag szimbolika

A fentiek folytatásaként kezelhető, [[T/Teszkatlipoka\|Teszkatlipoka]], valamint [[S/Széth\|Széth]] és [[S/Szaturnusz\|Szaturnusz]] címnél is szereplő adat szerint [[S/Széth\|Széth]] neve a Szaturnusz [[S/SZAT\|SZAT]] etimonjával is egyeztethető. Miután Jankovics Marcell adata szerint a\[z öreg Nap\] Szaturnusznak a Sarkcsillag a "csillaglelke," és mindkét égitest az idővel hozható kapcsolatba, ahogy Széth sem más, mint [[G/Göncöl\|Göncöl]], valamint szaturnikus (egykori) Nap (és Hold)Isten. Azaz a Szíriusz, Hold, Szaturnusz és Sarkcsillag is kötődik hozzá, más-más képzetkörök folytán.  

Megint másutt (könyvének 187. oldalán, ahol az ún. pótnapokról is szól) ezt írja:  
> [[T/Teszkatlipoka\|Teszkatlipoka]] ("Füstölgő Tükör") és maja megfelelője, az egylábú Hurakán (a megtestesült hurrikán) az éjszakai Napot jelképezi, **az első, "kísérleti" Napot (Szaturnusz-Kronoszt)** a naua törzsek mítoszaiban, aki éppen ezért tökéletlen, mint Ilmarinen pótnapja.  

A Szaturnusz-analógiáknak itt nincs vége. Úgy tűnik, miután – ahogy mondja – a Szaturnusznak a Sarkcsillag a "csillaglelke," ezeket ugyanúgy meg lehet feleltetni, mint [[S/Széth\|Széth]] (ki szintén göncöli, lásd [[S/Széth sakála\|Széth sakála]]) nevét Szat(urnusz) nevével (persze ő ezt nem mondja ki):  
> Az első azték napisten \[Várkonyi Nándornál istennő?!\], [[T/Teszkatlipoka\|Teszkatlipoka]] neve azt jelenti "Füstölgő [[T/Tükör\|tükör]]". A név az obszidiánra, a tükörnek is használható természetes fekete üvegre és az éjszakai égre utal (obszidiánból pattintották az áldozati kőkést is, amit szintén ő személyesített meg). Az isten bőrszíne fekete volt, hiszen az éj urának tekintették, birodalmának a központja, az "ég köldöke" a circumpoláris csillagok északi övezetében található, az ég legsötétebb részén, ott, ahol nem jár a Nap, örök sötétség uralkodik. Az égnek ez a része valóban felfogható a délen ragyogó nap sötét tükörképének. Az isten csillagos alakját mintha a [[S/Sarkcsillag\|Sarkcsillag]]gal (a [[S/Szaturnusz\|Szaturnusz]] csillaglelkével) és a Nagy [[G/Göncöl\|Göncöl]]lel azonosították volna.  
> \[...\]  
> A Sarkcsillag jogán a Szaturnusz lehet az "ős Nap" Teszkatlipoka égi teste, amennyiben a Sarkcsillag az idő kerekének égi tengelycsapszege, Saturnus-Khronosz pedig maga az Idő, vagy ahogy mondták, az idő kerekét forgató isten. A Göncölszekér jogán pedig a "fekete Nap[^1]", vagyis a Hold az isten planétája, 7 csillagos tükre.  
> A Holdat több minden összeköti a Göncölszekérrel. A leglényegesebb: a Holdat az élő Nap, a Göncölszekeret a halott napisten járművének tekintették. A Szaturnusz is sok szálon kapcsolódik a Holdhoz. Például: a Szaturnusznak annyi év a keringési ideje, ahány nap a Holdé; s a holdsarló volt Saturnusnak mint gabona-, halál- és időistenségnek a szerszáma, fegyvere.  

#### Jankovics Marcell Ahol a madár se jár...

...című könyvében Kronosz-Szatunuszt a Sarkcsillaggal hozza kapcsolatba:  
> A csillag, amelyről e \[mesékben a\] forgó várak és az ég minden más csillaga függnek, a saját tengelye körül forgó, de helyét nem változtató Sarkcsillag. E képnek számtalan ismert csillagmítoszi párhuzama van. A Kalevalában Otsó medvehérósz ringó bölcsője a világfenyő közepéről csüng alá; a kép a Sarkcsillaghoz "kötözött" Kis Medve csillagzatra vonatkozik. Szegény ember a varjak királyát északon lévő, arany pulykalábon forgó fekete várában keresi (*A szegény ember és a varjak királya*). A görög mitológia "varjúkirálya" Kronosz (Khronosz) volt, aki a Sarkcsillagon ülve az Idő Urának szerepében a világegyetemet, az "idő malmát" forgatja. Az északi irány, a feketeség említése is a Sarkcsillagra utal.  

A Hamlet Malmában írják:  
> A\[z Orion csillagképhez köthető bolygó-istenség\] Szaturnusz, a kozmosz mértékeinek adója, Babilonban a "Törvény és Igazságosság Csillaga", a "Nemezis Csillaga" Egyiptomban, de a Szükségszerűség és Megtorlás Uralkodója, röviden a Császár. Kínában Szaturnusznak a címe "Génie du pivot", mint a **Középpont felett ügyelő isten, s ugyanezt a címet kapja a Sarkcsillag**.  

Fontosabb, hogy...

#### Jankovics Marcell Ahol a madár se jár...

...című könyvében a Tejútistennő köldökét és ezzel méhét a Sarkcsillaggal azonosítja ([[G/Göncöl\|Göncöl]], valamint [[S/Szíriusz és a medvék\|Szíriusz és a medvék]] címnél is szerepelt):  
> A Sarkcsillagot hordozó szarvas képzete szervesen illeszkedik a Nappal, kereszttel, világfával "viselős" állatistennő képzetéhez. A **Sarkcsillag nemcsak a világfába vert arany Szögcsillag**[^2], **de a tejútistennő köldöke** is, s egyiptomi példa nyomán nagyon valószínű, hogy a régiek úgy hitték, a télen halott (a magas északon hosszabb időre a horizont alatt rekedt) Nap északon, az istennő méhében (a köldöke mögött) várja keleti újjászületését.  

[[C/Csudaszarvas\|Csudaszarvas]] címnél pedig azt láttuk, hogy ami egy helyen Szíriuszra utaló csillag, az másutt, északi népeknél a Sarkcsillag (a szarvas homlokán). (Másutt még – na de melyik "fényös" – Vénusz.)  

## Sarkcsillag és Szíriusz azaz miben áll a Sarkcsillag – Szíriusz kapcsolata

Egyre több helyen, [[S/Széth\|Széth]], [[G/Galactic centre\|Galactic centre]], az új adatokkal is kiegészített [[S/Szíriusz és a medvék\|Szíriusz és a medvék]], [[D/Dzsed\|dzsed]] stb. címnél volt szó arról, hogy az egész rendszer külön-külön vizsgált részei, aspektusai között [[S/Széth\|Széth]] különböző minőségei látszanak rámutatni, hogy minden összetartozik.  
[[C/Centre\|Centre]] címnél szintén kitértünk arra, hogy a középpontiságban egyszerre látszik jelen lenni a Sarkcsillag és Szíriusz, illetve ezek kapcsolata.  
Ugyanakkor itt azt le kell szögezni, hogy a forgástengelyek tekintetében a Vadász által generált forgás kis éves, a [[D/Dhruva\|Dhruva]] és társai által generált pedig napi időciklusban értelmezendő.  

[[S/Szíriusz és a medvék\|Szíriusz és a medvék]] címnél szerepelt legutóbb:  
Van más kapcsolat is a Szíriusz és a Sarkcsillag között, elnevezések (és mögöttük álló fogalmak) szintjén (talán már megvolt valahol hasonló okfejtés).  
[[K/Kontár\|Kontár]] címnél legutóbb írottak alapján tudjuk, hogy ami egyszer Hun-Ter = Vadász, máskor Kantár, Kontár, mely mutatja, hogy ellen-Napról van szó (Orion-Hunor csillagkép [[M/Magor\|Magor]] születési helyével szemben áll). Az [[A/Andra\|Andra]] és [[O/Other\|other]] (valamint [[A/Anta\|anta]] és [[A/Anti-\|anti-]]) címnél írottak alapján is látjuk, hogy a másik Nap, az [[N/Nap#Nap – Ellen-Nap\|ellen-Nap]] az, amiről itt szó van. Igen ám, de igen hasonló alakú szavak a [[C/Centre\|centre]] = központ és a [[K/Kampó\|kampó]] és [[K/Kantár\|kantár]] címnél is előjövő török [[K/Kuntar\|kuntar]] = kampó is. Ezen szavak már inkább a Sarkcsillagra látszanak utalni. [[C/Centre\|Centre]] lehet még persze a [[G/Galactic centre\|Galactic centre]], a Tejútközpont is. Az egész rendszer működését a szavak alapján le kellene már fixálni ([[D/Dzsed\|dzsed]] és más címnél már volt erről szó, ki tudja mennyire helyesen megrajzolt diagramos adatokkal is).  
Továbbmenve, a (japán `kuma` névvel is [[C/Comet\|comet]] címnél hasonlított) kínai `Kan` = medve elnevezése is annak (Kutya Kan-hoz hasonló) északisága viszonylatában látandó (Péterfai János írja):  
> A kínai népi hagyományban Ti-Sa, a névben a Ti – Föld, a Sa – Szellemek ártalmas hatása –, 72 csillag ártó szelleme. A Ti-Sa szemben áll a Nagy Medve csillagainak 36 szellemével, őket Tien-Kannak nevezik, Tien – Ég, Kan – a Nagy Medve.  

Érdekes a Robert Brown Jr. Primitive Constellations of the Greeks, Phoenicians and Babylonians című könyvének (második kötetének) 185. oldalán hozott akkád **Dugga** Sarkcsillag elnevezés, mert a Dug a Kutyának ([[D/DOG#Dog 2)\|dog]]) is alkalmas neve, ugyanakkor [[D/Dög\|dög]] = halál és a [[N/Nap – halott Nap\|Nap – halott Nap]] helye a Sarkcsillag.  

[[T/Tündér Ilona\|Tündér Ilona]], [[S/Szíriusz mint istenanya\|Szíriusz mint istenanya]], [[N/Nut\|Nut]], [[C/Csudaszarvas\|Csudaszarvas]] és [[V/Vénusz\|Vénusz]] címnél volt szó arról, hogy Tündér Ilona feje/koronája/homloka Szíriusz. Viszont a Sarkcsillag is vele analóg.  

#### Magyar Adorján írja:  

> Ilona égi forgó vára magyarázatát azonban népmeséinken kívül még a magyar nép csillagképeiben is megtaláljuk. Toroczkai-Wigand Ede "Öreg Csillagok" című könyvében látjuk, hogy a Kisgöncöl neveztetik még "Tündérasszony Palotájá"-nak is, amelynek egyik Csillaga pedig maga az északi Sarkcsillag, vagyis az égbolt forgási tengelyében van, amiszerint tehát e palota nem más mint Tündér Ilona Változó Vára, amelynek üvegkupolája maga az égbolt, azaz Ilona vára, amely azonos a görögök Ilion, az egyiptomiak Iluna nevű mondai várával is, azaz Trójával, amelyet a görögök sohasem ostromoltak, hanem ők csak örökölték az Ilona vára ostromáról szóló ős-palóc (pelazg) és avar regét, amelyet ők azonban soha igazán meg nem értettek, amiértis azt költőik átdolgozván, el is rontottak. Népmeséinkből azonban napjainkig is kivehető még, hogy e regében tulajdonképen a szüzesség ostromlásáról és bevételéről van szó. Hogy ez igaz, emellett tanúskodik ma is több Leányvár, Leánykavár, Németországban Magdeburg, vár- és városnév, mert a magyar leány szónak régen szűz értelme is volt. Leány értelme volt az ónémet nyelvben a `magd`, [[M/Magda\|Magda]] szónak is, csakhogy itten már árja félreértéssel van dolgunk, mert mi tudjuk hogy Ilona Istennőnk épen ellenkezőleg a [[M/Magyar\|Magyar]] vagy Magar nevet násza után veszi föl, vagyis amikor már többé nem leány hanem "[[B/Boldogasszony\|Boldogasszony]]."  
- A női névnek gy-betűsnek kellene lennie.  

Mind a föntiek után nem lesz többé oly érthetetlen előttünk az sem amit némely népmesénk mond, hogy Tündér Ilona vára aranyláncon arany csillaghoz erősítve függ és mindig arra fordul amerre az Áldott Nap. Ez aranycsillag tehát a Sarkcsillag.  



Robert Graves The White Goddess című könyvében ugye nem a (Sarkcsillagot valaha is hordozó) Sárkány és Medve csillagképeket, hanem a [[C/Caer Arianrhod\|Caer Arianrhod]]-dal (és mi van [[C/Caer Sidi\|Caer Sidi]]-vel?) is kapcsolatba hozott [[C/Corona Borealis\|Corona Borealis]] csillagképet helyezte előtérbe istennő/tündéri lakóhely értelemben.  

Mindegyik csillagképben közös az északon elfoglalt helyük és a hét szám (lásd [[H/Hét#Hét csillag – észak\|hét csillag – észak]] cím/alcímnél is közben írottakat). Talán az adott nép, ha délre vándorol, ahol például az egyenlítő környékén a számunkra legészakibb csillagok nem látszanak jól, kénytelen volt felvenni egy helyettes csillagképet ([[O/Ökörhajcsár csillagkép\|Ökörhajcsár csillagkép]]ről illetve [[B/Bál\|Bál]]-Göncölről, mint Orion-duplikációról már volt szó).  

[[A/Atarah\|Atarah]] címnél hasonló esetet láttunk.  
[[A/Aszklépiosz\|Aszklépiosz]] címnél is említésre került a Sarkcsillag és Szíriusz.  

[[S/Szíriusz és a medvék\|Szíriusz és a medvék]] címnél is szerepelt legutóbb:  
A nyári napfordulós Ég-Úr, Uru-Anna [[O/Orion\|Orion]] nevében is ugyanaz a (sumérban éppen Kutyát is jelentő) Ur szerepel, mint az [[U/Ursa Maior\|Ursa Maior]] címnél említett észak-amerikai indiánok Medve csillagkép elnevezését is mintázó latin `ursus` szóban.  

## Lábjegyzetek

[^1]: Lábjegyzet:  
Lásd még erről [[N/Nap – halott Nap\|Nap – halott Nap]]; valamint [[B/Bier\|bier]].  

[^2]: Lábjegyzet:  
Varga Zsigmond Az ősmagyar mitológia című könyvének 300. oldalán szól különböző népek világszegéről, szögcsillagairól.  