---
{"dg-publish":true,"permalink":"/S/School/","title":"School","tags":["dg_uploaded"],"created":"2023-11-07T05:11","updated":"2023-11-07T05:11"}
---


# School

[[I/Isme\|Isme]] és [[Z/ZU\|ZU]] címnél írottak alapján olyan hely vagy gyakorlat lehet, melyben a fény/tudás beverése történik. Kétségtelen, hogy IS/[[I/ISZ\|ISZ]] előtagja ugyanaz kell legyen mint isméé, de [[E/ÉSZ\|ÉSZ]] szavunk alapjelentésében szintén fényt jelent, ezáltal még az Ész-Kola alak is megfelelhet neki.  

#### Péterfai János írja:  

> Iskola szavunk magyar eredetű. Sok értelmezhetetlen műveletet végeztek ezzel a fontos szavunkkal is, de megmagyarázni nem tudták a szó jelentését, mivel az a magyar nyelvből és kultúrából ered. Az Iskola szó három szóelemből állt össze, az Is, vagy Isz, E ( a franciáknál), a Ko és a La három alapszóból. Ezek a szavak a magyar nyelvben megvannak, pontos jelentéssel, azonban semmilyen más nyelvben nem harmonizálnak már úgy, mint a magyar nyelvben, mert a többi nyelvben szétesett a szavak pontos jelentése.  
> Az Is-Ko-La, vagy közeli rokon alakjai a Fény-Kapujának-Helye, vagy a Fény-Szájának-Helye jelentéssel bír. Az egyes alapszavak jelentéseinek gazdagsága további értelmezésre is lehetőséget ad. A Ko Kapu és Száj mellett Kő is lehet, ezért az Is-Ko-La a Fény-Kövének-Helye fogalmat is tartalmazhatja.  
> Tanítómestereink, sok tízezer évvel mai korunk előtt, a barlangokban tanították az ifjúságot. Ezért a Fény, vagyis Isz, Is, Izzás a barlangok sötétjére is vonatkozhat, ahol fényt kellett gyújtani, hogy lássanak. A Ko a Kő, a Száj, a Kapu. A Barlang önmagában is egy Száj, Kapu, Nyílás Földanya testén. Belső tere kövekből áll. A La Hely értelmű a magyar nyelvben, a komiban a Sok jelentést viseli. A szumer írnokiskola neve E-Duba-A, vagyis Háza a Dübögőnek, ami tűz lenne, és az "A" a szóban Isteni, Magas, Nagy, vagy hátra vetett magyar névelő. Itt égették ki az agyagtáblákat, amelyekre jeleket róttak.  
> `Scola` latin szó, Iskola a jelentése. Tökéletesen láthatjuk rajta a három ősmagyar szó jelenlétét. Az Is, Iz, Ős, Üs, Izz, Ész, Ísz és egyéb variánsokra tagolódó Is szót, a Ku és Ko szót, és a La szót, a szó végén. A Scola latin szó tehát egyértelműen a magyar nyelvből ered, amiben ez a szó már akár 40.000 éve is megjelenhetett. Az indoeurópainak nevezett, valójában magyar eredetű nyelvek, az Is-Ko-La szavunkat is tartalmazzák. Csak megjegyzendő, hogy a Scala, vagy Skála, is az Iskola szóból ered.  

Mit alátámasztani látszik a kotáni-szaka nyelvű `ṣkalä` = hang, zaj. Alternatív gondolatokat lásd [[S/Scale\|scale]].  

#### Kolumbán Sándor...

... is elemzi e "vándorszót":  
> Annyiban latin vagy görög, hogy azok a nyelvek is átvették, saját hangzástörvényeik szerint torzították, használták. Az is – a tudás, ismeret védőhatalma (Isten). Ez az ismeretek lakában, lokában, kolában (kaliba), házában, az iskolában szerezhető meg. A régies oskola is beszédes: ok/os/kola, ok/os loka, ok/os akol, ok/os lak. Aki oskolába jár, nem marad ostoba. Az ostoba szóban fordíthatóan jelen van a bot, buta jelző töredéke. Az st páros esetenként rossz vetületű: beste, lusta, ostor, röstell, rest, rosta stb. Tudás nélkül az ember suta. Az sk páros értelemalakító szerepét figyelembe véve, az oskola, iskola a gyerekkel szemben atyáskodó, a gyerek érdeklődése az ismeretek felé ágaskodó, az oktató a teljesítményt illetően bíráskodó, a gyerek dúskál az ismeretek tárházában, a tudás ösvénye keskeny és göröngyös. A gyereket, ha nem tanul megpaskolja anyukája, néha nehéz az iskolatáska, és sokat kell vakoskodni a könyvek fölött. Az sk párossal alkotható szavakkal: sok sikerélmény részese lesz, aki jól tanul. A szó eredete lehetett az iszkol is, lévén mentesítve minden más alól a tanulás érdekében, és iszkolhatott a tanodába. Az szk páros majdnem mindig tengelyhangzó a tevékenységet kifejező szavakban: ászkol, csimpaszkodó, csúszkál, fészkel, illeszkedik, kapaszkodik, mászkál, nyüszkölődik, piszkál, poroszkál, tuszkol stb.  

#### Virág Kálmán...

...a következő módon vezeti le üt alapszóból (PJI-nél üt az [[U/UTU\|UTU]], azaz Nap):  
> Itt "verik" a tanuló fejébe a tudományt, itt "üskölik". Üskölő → üsköle → (uskola) →OSKOLA, ISKOLA. Az orosz is innen veszi a fogalmat: ÜS →ÜCS `ucsénie` = tanulás, `ucsenyík` = tanuló, `ucsíty` = tanít.  
- A törökben (a magyarul is tökéletesen értelmes) `okul` = iskola (ok jelentése náluk nyílvessző).  

PJI adatát megerősíteni látszik az Alex MacBain skót-kelta etimológiai szótárában talált waleszi `ysgol`, mely kelta-ír nyelven `sgoil`. A latin `schola`-ból vezeti le, de akkor a waleszi miért írta ki jobban nála? Talán mert a kelta, a magyarhoz hasonlóan kerülte a mássalhangzó-torlódást, ahogy TKS is írja ezt a szót és a waleszi – szintén átvételnek minősített – `ysbata` = kórház (ispotály: lásd [[I/IS\|IS]]) szót említve. Korábban viszont arról írt, hogy Európában ingyenes kórházi ellátás volt (a rómaiak ezt is át kellett, hogy vegyék, ahogy a kelta-magyarok által elkezdett úthálózatokat is).  
Oxford nem említi a latin szót, csak a görög `skholē`-t.  
Lásd még arab `iskala` = lépcső, létra szót is [[S/Scale\|scale]].  
Lásd még szinte azonos hangalakú [[S/Skol\|skol]]-nál írottakat, ill. PJI passzusát.  

Götz László Keleten kél a Nap című könyvében hasonlítja a görög `skholē` (iskola, tanítás) szót a héber `šachal` (kioktat) igével. Nos, nem is elképzelhetetlen, hogy a [[S/Szakáll\|szakáll]] címnél taglalt sumér `sukkal` = vezér szó nyomán eredne a szó, minthogy a szakállas ember az öreg, a bölcs megjelenítője lenne, de szerintem nem ez a megoldás.  

De ha már hasonló hangalakú szavakról van szó, legutóbb [[S/Szkíta\|szkíta]] címnél a Szkolotosz/Szkolotesz névforma előtagjába látott, több helyen taglalt, [[G/Gyúl\|gyúl]] igénkkel is kapcsolatba hozott görög `szkúlosz` = kutya szó kapcsán került előtérbe, hogy mi van, ha a két szó, a [[S/Szkúlosz\|szkúlosz]] = (korcs?) kutya(kölyök?) és a `szkolé` = iskola szavak összefüggenek ill. egy (asszociációs) eredetűek?  
Eredhet az iskola a [[K/Kutyafejű\|kutyafejű]]ek ilyen nevéből vagy éppen fordítva is: hiszen a **szkíták voltak azok, akik a görögök tanítómesterei** voltak.  
Mivel az arab nyelvben hasonló (szellemi, égi tanításokkal kapcsolatba hozható) névalak szintén szerepel (nyilván nem a francia `échelle` = létra átvéte?), valószínű, hogy ténylegesen az iskola vagy hasonló alakú szóból jött létre utóbb, asszociációs úton a [[S/Szkúlosz\|szkúlosz]] = kutya név. Ugye itt is, mint oly sok más helyen (lásd Bíró Lajos A magyar régmúlt titkai című PDF-ben sok helyen megjegyzéseimet is erről) az nehezíti a dolgot, a (lineáris) levezetést, hogy a kutya is fényes és az iskola tanítás is a fényről szól, abból indul ki (ezért lehet akár mindkettő eredete [[G/Gyúl\|gyúl]]). De maga az arab szó ilyen jelentéssel sokatmondónak tűnik (a waleszi szóhoz hasonlóan eredetibb is, mint a(z ezek szerint mindenhonnan lopkodó?) latin).  

Visszatérve az iskola szó elemzésére, elképzelhető, hogy a szóvégi [[A/A\|A]] szócskával itt sem (ahogy vélhetően például a [[G/Géza\|Géza]], [[B/Béla\|Béla]], [[G/Gyula\|Gyula]] nevekben sem) kell számolni. Isz-Kol pedig Fény-Kör, [[E/Életkör\|életkör]] értelműnek lehet meghatározható. Hisz mi mást kellene egyáltalán tanítani, mint a természeti dolgok, a világegyetem valós működését?  

[[P/Philia\|Philia]] címnél legutóbb kifejtettük, hogy elképzelhető\[?\], hogy a görögök a komplett Fi-Ló-Szó-Fia összetételt vették át: A Ló Fia a Fény Fia.  
Ha a szkíták a görögök tanítómesterei és minden tanítás az életkörrel kapcsolatos kell legyen, akkor ez itt szintén áll: a Fehérló/Tejút-kanca Fia a Fény Fia, a Nap, melyről minden mese szól (már amennyiben a Nap az egyetlen fia a Tejútanyának ugye).  

Egyre több olyan szó, összefüggést találunk, mely a tudást a Tejúttal kapcsolatos tudással azonosítja és a tanító bölcsek neveit a [[K/Kutyafejű\|kutyafejű]] hunokkal/szakákkal/szkítákkal/magyarokkal. Az egyetem és a világegyetem ([[U/University\|university]] és [[U/Universe\|universe]]) szavak összefüggése is erről árulkodik.  
Ott van még a misztériumok [[M/MISZ\|MISZ]] előtagja, [[C/Caduceus\|caduceus]] címnél is arról volt szó, hogy a (botra tekert egy vagy két) [[K/Kígyó\|kígyó]] a [[T/Tejút\|Tejút]]ról hozott tudás jelképezője volt, de [[T/Thesaurus\|thesaurus]] címnél is hasonlókról volt szó. A [[S/Sage\|sage]] = bölcs ha nem is a [[S/Szaka\|szaká]]k neve, velük közvetetten kapcsolatba hozható. A fémeket elsőként megmunkáló népek nevei közül lásd [[S/Szabir\|szabir]] és [[K/Kalib\|kalib]]. Stb.  
Lásd még [[S/Szkíta bölcsek\|szkíta bölcsek]] és [[G/Görögök tanítói\|görögök tanítói]]. Lásd még [[T/Tud\|tud]], ahol arról volt szó, hogy a [[T/Tejút\|Tejút]] (Teut > Tud), a [[T/Tölgy\|tölgy]]/tőgy vagy a [[T/TU\|TU]] Napnév áll mögötte.  
Lásd még [[D/Daru\|daru]], ahol inkább az életfa-létra fokairól lesz szó.  

## Iskola szó más nyelvekben

A török `okul` szóról már esett szó fentebb.  
Érdekes a perzsa közeg. [[D/DUBA\|DUBA]] címnél is volt szó a perzsa `dabestān` = tanárok háza (iskola) szóról, melyet Arthur N. Wollaston 1882-es szótárának school címnél ugyan nem említ, nála első helyen `maktab` = iskola áll, míg második helyen egy arab eredetű `madrasah`, `madrese` szó áll, míg a vulgárisnak adatolt `kuttáv` és `kuttau` nyilván a `kitáb` = könyv szóval rokoníthatók és nem közvetlenül kutyával, holott kutyáról fentebb is volt szó.  
Ami itt számunkra leginkább érdekes, az az arab `madrasa`, `madraísah`, mely a WordSense [alábbi](https://www.wordsense.eu/%D9%85%8%A9/#Arabic) oldala szerint iskola, teológiai iskola, akadémia, és más eltérő jelentésekkel (rítus és meggyőződés) áll.  
Thúry József Török történetírók I. kötetének Kemálpasazáde – Mohács-nâme című fejezetében álló szövegben találjuk a `müderrisz` és a `medresze` szavakat (felsőbb iskola, collegium, akadémia) tanítója, előadó tanára.  
A héber `midrás` = tanulmányozás is innen kerül ki.  

Amikor meghallottam a szót, akkor rögtön a [[M/Masorete\|Masorete]] héber írnokok nevére asszociáciálva ötleteltem és természetesen itt is [[M/Magyar\|magyar]] eredetet keresek. A szó hivatalos, m-előhang elhagyásos ismételten igéből való levezetését nem fogadom el. Az igét utólag alkották ki.  