---
{"dg-publish":true,"permalink":"/S/Satura/","title":"Satura","tags":["dg_uploaded"],"created":"2023-11-13T05:17","updated":"2023-11-13T05:17"}
---


# Satura

#### A Pallas Nagy Lexikona adatsora:

> Teljesebben S. lanx. A legrégibb értelemben véve olyan tál, melyben [[C/Ceres\|Ceres]] tiszteletére mindenféle zsengék voltak összehalmozva; szűkebb értelemben tehát keverék, mely vegyes alkotó részekből áll, mint p. újabb időben az Olla ptrida (l. o.); tágabban véve aztán össze-visszakevert, kuszált dalok és irói termékek is. Igy ragadt aztán a S. név, melyet némelyek a jóllakástól származtatnak (ponori Thewrewk Emil szerint a. m. a "megtelt bendőjüek mókázása"), azokra az ó-latin rögtönzésekre, melyeket az ifjuság kissé kapatosan fuvolakisérettel és megfelelő taglejtésekkel adott elő. Ezen félig lirai, félig drámai népköltési termék átmenetül szolgált a Fescenninus-versektől (l. o.) az igazi drámához, melyet Livius Andronicus (l. o. és Latin irodalom) megalkotott és meghonosított. De mig igy a műdráma, bár idegen csapáson haladva, nagyot fejlődött, a népdráma részint az Atellanákba (l. Atellanae fabulae) csapott által, részint pedig régi bohózatos alakjában (saturae) tovább élt a nép ajakán. A S. későbbi fejlődése tényleg mát a műköltők tolla alatt történik. Ennius (l. o.) S.-i már minden drámai formának hijával vannak és kizárólag az olvasónak szólnak. Egy lépéssel tovább menve, Lucilius már bevonja az oktató elemet és a régi S.-ból kialakítja a szatirát, mely eleinte még mindig egyveleges tárgyakból alkotja össze korképeit, de és birálataival még egyengeti az utat, melyen atacei Varro haladt, Horatius pedig tökélyre emelkedett.  

H. W. Bailey kotáni-szaka szótárában is előjön satura-hoz hasonló szó, `satīra`, mint görög kölcsönszó.  
Bailey különböző iráni nyelveken sorol fel szavakat, orvosi kontextusban, hangátvetve is (szogd `st'yr`, zoroasztriánus perzsa `styr`, modern perzsa `satėr`, `astēr`), mely azt veti fel, hogy ezek gyógyfüvek lehettetek, tálkában összekeverve. Nyilván szakrális tevékenység miatt hasonló csillagnevekhez, és nyilván a katolicizmusban kuruzslásnak tekintve vált elferdített, sötét jelentésekkel belőle [[S/Satire\|satire]] és [[S/Satyr\|satyr]].  