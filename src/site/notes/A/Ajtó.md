---
{"dg-publish":true,"permalink":"/A/Ajtó/","title":"Ajtó","tags":["dg_uploaded"],"created":"2023-10-21T03:07","updated":"2023-10-25T12:22"}
---


# Ajtó

A **Szimbólumtár** adataival kezdjük:  
> A külvilág és a belső tér közötti határvonal, ezért sok hiedelem és mágikus eljárás kötődött hozzá a legrégebbi időktől fogva. A rontás elhárítása és a gonosz távol tartása volt a legfontosabb feladata. Az ajtó részként az egészre is utalhat, az egész házat jelképezheti. A két világ, a két állapot közti átjáró szimbóluma.  
> Beavatási jelképként a tudatlanságból a tudás állapotába való átlépést jelenti.  
> • Női szimbólumként a fal mint férfiszimbólum ellentéte, kinyitása a szüzesség elvesztésére is utalhat.  
> • Rómában a misztériumokba való beavatásnak és az átkelésnek egyaránt a kétarcú [[J/Janus\|Janus]] volt az istene. A Janus-ajtó vagy -kapu is kettős: átvezet az emberiből az isteni világba; az óévből az új esztendőbe: "Én a világmindenség rendjét egymagam őrzöm, / és a jog – ajtókat tárni, bezárni – enyém" (Ovid. Fasti, I. 119-120).  
> • Apotropaikus szerepe az Ószövetségben is megjelenik: a zsidók az ajtófélfára kent áldozati bárány vérével tartották távol az elsőszülötteket pusztító halált Egyiptomban (Kiv 12,7).  
> • A keresztény szimbolikában a nyitott ajtó a legfőbb keresztény erényeket szimbolizálhatja: a Hit esetében a krisztusi tanokra való nyitottságra utal, Reményként az új életbe történő belépés lehetőségét fejezi ki; a Szeretet jelképeként a híveket befogadó, oltalmazó isteni jóság kifejezője. A zárt ajtó Szűz Mária csodás, szűzi foganására utal (Angyali üdvözlet). A példabeszéd szerint az okos szüzek bevonulhattak az égi menyegzőre, az elkéső balga szüzek előtt viszont bezárult az ajtó (Mt 25,10). A gótikus kapuk ajtófélfáinak gyakori díszítése ez a téma (Párizs, Notre-Dame, nyugati kapu, főportál, 1163-1260 között).  
> • A hermetikus hagyományban a zárt ajtó a megszerzendő tudást, a nyitott ajtó a megfejtett titkot jelképezi. Az alkimisták számára az ajtó a titkos kapcsolatok eszköze.  
> • A szabadkőművesek a templom ajtaját két oszlop közé helyezték, s az ajtó feletti háromszögű oromzat csúcsán egy iránytű állt, amely az ég felé mutatott (háromszög). Az ajtó alacsony szemöldökgerendája meghajlásra késztetett, s ez a profán világból a szent helyre való belépés misztériumát fejezte ki.  
> • Népmesék gyakori motívumaként több ajtó között a tiltott, zárt ajtó a titok, a veszély jelképe. A csukott ajtó az emberi lélek belső titkaira utal, s a megismerést az ajtók feltárásának mint a kitárulkozásnak a folyamata jelképezi.  
> • Bartók Balázs Béla szövegére komponált A Kékszakállú herceg vára c. operájában a cselekményt Judit követelése irányítja: "Nem akarom, hogy előttem csukott ajtóid legyenek!" A hét ajtó kitárásával a lélek és a jellem legkülönbözőbb: félelmetes, megható, ijesztő és lenyűgöző részei tárulnak fel.  

#### Péterfai János írja:

> A görög énekes neve `Aoidos`, ami az AOI hangok éneklésére utal. Az Aojdosz olvasat azt igazolja, hogy a görög szó valóban a szájával Ajtós, kiabáló, harsogó ember neve. A magyar [[A/AJ\|AJ]] alapvetően Száj és Nyílás. Az Ajak változata az Ajok, többes szám, vagyis Két Ajak. Az Aj-Tu egyiptomi országrész, Ázsia és Afrika közötti Ajtó neve, pontosabban **Hirus Ajtu**, a Híres Ajtó, ahol Ázsia és Afrika között száraz lábon lehetett közlekedni ([[B/Baráth Tibor\|Baráth Tibor]]). Mivel a nyelvészet azt merészeli állítani, hogy az Aj indoeurópai szó, ezért kellett ide hozni az egyiptomi magyar `Ajtu` nevét. De a japánban, és az arabban is ismert az Aj szó, ami megdönti az indoeurópai eredetet. Nekünk fontos, hogy [[A/Ajax\|Ajax]] nevét megérthessük, és Ajász formában magyar eredetűnek minősíthessük. Még sok bizonyítékot lehet hozni az Aj szó jelentését elemezve, köztük a király fogalmát, mert a király joga volt a megszólalás. Az Aoidosz tehát Szájas, Aojdosz.  { #ggmb94}

- PJI ezen passzusa [[A/Audio\|audio]] címhez és bekerült.  

[[D/Door\|Door]] szónál legutóbb arról volt szó, hogy az ajtók, átjárók, kapuk (lásd például [[T/Tejút-kapuk\|Tejút-kapuk]] vagy a gyerekmondókában "nyitva van az aranykapu, csak bújjatok rajta") is égi eredetűek, azaz ott kell keresni őket.  

#### Jankovics Marcell írja:

> A csillaghit nemcsak az évszakok és az év fordulóit tekinti [[K/Kapu\|kapu]]knak, hanem azt az időpontot is, amikor a Nap [[P/Precesszió\|precesszió]]jának következtében átlépünk az egyik "[[V/Világhónap\|világhónap]]ból" a másikba, például a Kos-korszakból a Halakéba.  

Legutóbb JM adataival kiegészített [[T/Tölgy\|tölgy]] címnél írottak alapján kimondhatjuk, hogy egyre inkább úgy látszik, hogy a [[F/Forest\|forest]] szónál taglalt latin `fores` = ajtó (lásd még angol [[F/Ford#Ford 2)\|ford]]) a téli és nyári napfordulók for-dul szavának előtagjából ered, ahogy a tölgy jelentésű utódnyelvi szavak is összefüggeni látszanak az ajtó jelentésű utódnyelvi szavakkal.  
Az ajtó tehát nemcsak átjáró, de fordulópont jelentésű is. Erről legutóbb [[H/Hostile\|hostile]] és [[K/Köldök\|köldök]] címnél is volt szó.  

A magyar szóval szinten azonos baszk atea azt feltételezi, hogy ajtóban inkább az [[A/AT\|AT]] = atya, ÁT = át a túlvilágra, a tűzbe ([[A/Atar\|Atar]]: At-Ar = Tűz-Ár) értelem van meg.  
Ami PJI száj, nyílás értelmezését illeti, láttuk, hogy a lyukak, üregek, száj jelentésű szavaknak mindig megvolt a hímségi párhuzama: lásd [[S/Száj\|száj]] (továbbá fény jelentésű latin és görög [[L/Lux\|lux]], `lykos` szavakat).  

Padányi Viktor szerint szabir-magyar őseink a bejáratot "kapunak" nevezték.  
Ajtónak csak vermeik ásott lejáratát hívták, meg a földbe süllyesztett szláv kunyhók lejáratát. Nem ismert mióta vált általánossá a házak, helyiségek, épületek bejáratait ajtónak nevezni. Az viszont szembetűnő, hogy a kapuhoz hasonlatos szimbolikus jelentése az "ajtó"-nak nincsen.  
A mai értelemben használva viszont, jelentősége meghaladja a kapuét, hiszen az ember közvetlen környezetébe – intim szférájába – a házba, lakásba, szobába enged belépést, míg a kapu a tágabb környezetbe, házaknál a telekre, lakásoknál az épületbe.  
Átjárókról lásd még [[K/Kapu\|kapu]] és [[K/Küszöb\|küszöb]]. Lásd még legutóbb [[G/Gate\|gate]] címnél írottakat.  

## Ajtó – hajtó

A hajtókutyának mondott kopót és agarat is az égen is megtaláljuk és téridőbeli helye az égi kapunak megfelel. Az ajtó átjáró is, de a liminális/határmenti [[P/Psychopomp\|psychopomp]] kutya szintén átjár, ahogy [[H/Héber\|héber]] címnél sémi igék kapcsán is szóltunk erről.  