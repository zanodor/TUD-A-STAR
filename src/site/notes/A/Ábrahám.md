---
{"dg-publish":true,"permalink":"/A/Ábrahám/","title":"Ábrahám","tags":["dg_uploaded"],"created":"2023-10-21T04:40","updated":"2023-10-25T12:19"}
---


# Ábrahám

#### Péterfai János írja:

> A zsidók magukat Ábrahám utódainak tartják, akik viszont Kaldea Úr városából, tehát a szumerek földéről és Szem nevű ősatyától származtatnak. Mi viszont már tudjuk, hogy ezen bibliabeli Szem vagy Sem nem más, mint a szumerek, illetve szemere törzsünk Szem, Som, Szemes nevű Napistene és regebeli ősatyja, azaz a szumereknek is [[S/Samas\|Samash]] nevű Napistene. Ezen bibliabeli Szem után nevezzük ma a zsidókat, valamint a velük rokonnyelvű népeket "sémiták"-nak, de tulajdonképpen tévesen.  

#### Gyárfás Ágnes A magyar gondolkodásmód...

...című az Ősi Gyökér 2017/1-2. sz. megjelent cikkében írja:  
> Ismerjük azt a legendás mozzanatot, amikor a kétféle gondolkodásmód szétvált. Ábrám népével Ur városából jött elő. Neve beszédes: Isten rám vetített [[A/Ábra\|ábrá]]ja. Nem sokáig maradt ez így, mert behálózták, hámba fogták, s ezt nevének kiforgatásával pecsételték meg. A hámba fogott istenarcú férfi. Isten embere a torz történeti események főhőse lett: az Ő leszármazottai a zsidók és az arabok. Ezért Ábrahám lett a neve.  

Ábrahám kilétéről ...

#### Oláh Imre A Nimrud hagyomány...

...című tanulmányában található némi adat:  
> A hagyomány ezen kívül még ugyancsak Nimrudot tartja a mágushit megalapítójának is, akit a perzsák Zaradust-nak, Zaratusztrának neveztek. "A mágia Thera 19. évében, Ur (Maghur) városában keletkezett, amit Ur (király) épített... ettől az időponttól kezdve az emberek áldozatokat mutattak be és idolokat (az ősök faragott képeit) imádták."  
> Innen, a mágusok városából, Mugherből, a bibliai Ur-ból származott és sumir kulturán nevelkedett Thera fia **Ábramu**, vagy Ábrahám, akit egyben az Ismaeliták ősapjának tartanak. Azonban az ősi hitszemlélethez való makacs ragaszkodása miatt szembe ütközött az Ur városában ezidő tájt a hatalmat képviselő, tűztisztelő mágusvallással, és Nimruddal, a Káld birodalom megalapítójával.  
> A kor vallásos felfogásáról a [[T/Talmud\|Talmud]] a következő képet adja:  
> "Jöjjön Nimrud és tegyen tanúbizonyságot arról, hogy Ábrahám nem volt bálványimádó, mert Ábrahám idejében sem a törököknél, sem pedig a nazarénusoknál nem létezett idegen vallás, csak az igaz Isten tisztelete és bálványimádás."  
- Itt a török a szkíta/magyar?

(Bakos Attila A Duna Evangéliuma című könyvének 463. oldalán szintén említi Ábrahám sumér voltát.)  

Oláh Imre tanulmányában, egy arab hagyomány alapján az is kiderül, hogy Ábrahám [[N/Nimrud\|Nimrud]] leányát, Sarait ([[S/Sára\|Sárá]]t) vette volna feleségül, aki viszont más változat szerint, ahogy [[I/Incest\|incest]] címnél is szerepelt, a saját húga. Már csak ez is mutatja, hogy Ábrahámék nem valós történelmi szereplők. Az, hogy Nimrud is a képbe került, rámutat az égi téridőbeli helyre, Sára esetében is, mely név [[S/Sarama\|Sarama]] névben is megvan.  

[[I/Izmael\|Izmael]] címnél szereplő adat szerint annak anyja a [[H/Hungár\|hungár]] névvel kapcsolatba hozott [[H/Hágár\|Hágár]] és apja Ábrahám. Mivel Izmael Orionnal és szamárral azonosítva nyári napfordulós Nap-Orion karakter (ahogy [[M/Mózes\|Mózes]] is efféle), és Hágár (Hungárral és) [[S/Szíriusz\|Szíriussz]]al feleltethető meg, nyilvánvaló, hogy Ábrahám is Orion atya (vagy az [[I/Íj csillagkép\|Íj csillagkép]]nek megfelelő másik Nyilazó) kell legyen. Izmael tehát lehet Nap és Orion is, ahogy apja.  
Ábrahám nevében akkor találunk-e Égatyára utaló etimont? Úgy tűnik, igen, hiszen épp fentebb, [[A/Ábra\|ábra]] címnél ilyen ég, felhő jelentésű (ha nem is sémi, de árja – és a [[S/Szemiták és árják\|szemiták és árják]] címnél írottak szerint az avar-hunok a közös kapocs a vallások és nyelvcsaládok között – eredetű) szavak előjöttek. Viszont nem biztos, hogy jó helyen járunk. Mi lenne, ha a [[H/Héber\|héber]] (Eb-Úr) [[H/Habur\|Habur]] változatának rontásával lenne dolgunk? Ábrám-Ábrahám nevében egy ugyanolyan -Ám végződés is van, mint [[A/Ádám\|Ádám]] nevében, amely hasonló lehet, mint az Uram (és [[N/Numi Tórem\|Numi Tórem]]) nevekben. Eképpen Ábrám annyi lehetne, mint Eb-Uram. Ugyanakkor a hun-arab [[A/AB\|AB]] = apa fogalmát is kereshetjük benne. Eképpen Apa-Uram értelmű is lehet.  
Alant még az Apiru/[[H/Habiru\|Habiru]] névvel is rokonság kerestetik.  
Figyeljük meg, a télen ([[H/Hibernate\|hibernate]] eredete is innen) látható Orion (plusz Szíriusz)ról van itt szó. Mindegyik szó, legyen [[A/Avar\|avar]] (ennek a szláv `obor` = óriás változata ismét egyértelmű utalás Orionra és így [[H/Habur\|Habur]]-on keresztül Abramra), vagy a germán [[O/Over\|over]], mind ugyanarra az égi mozgatóra, az Ég Urára, Orionra utal.  
Erre legutóbb a [[C/Cŵn Annwn\|Cŵn Annwn]] címnél a waleszi `cŵn wybr` (sky hounds) összetételt meglátva is ismételten rá kellett jönnöm: Ábrahám és a szláv `Obor` = Óriás ötlött fel, majd az alábbi szóváltozatok alapján az [[A/Air\|air]] szó eredetére is ráleltem.  
A walesi nyelvben `wybr` és `wybren` = ég, menny és `awyr` = lég (levegő); ég. Utóbbit hehezetesen is megtalálni a neten: a hawyr forma viszont már a kabír/[[H/Habur\|Habur]]/[[H/Héber\|héber]]/[[A/Avar\|avar]] neveket idézi. Nyilvánvaló, hogy itt égistenről van szó, de mivel Orion (Obor = Abram = Ábrahám Óriás/Vadász) a Tejútfolyam mellett van (férje az istenanyának), ezért, ahogy erről máshol is volt szó, a neveket egymás között cserélhetik (de már eleve az Égisten is lehet anya, ha az éji eget vesszük alapul).  

Ábrahám Nyilazóságának egy másik nyelvi bizonyítéka, hogy az ív fogalma kapcsán érintett [[B/Brow\|brow]] is ilyen alakú (\[A-\]B-R). (Ezen gondolatmenet folytatását lásd [[P/Próba\|próba]]/[[P/Prove\|prove]].)  

Érdekes, hogy Ábrahám 99 éves, amikor [[E/El Shaddai\|El Shaddai]] bemutatkozik neki (Gen. 17.1). A [[S/Száz\|száz]] a téridő száma, azaz körbeértünk a nyilván nyári évkezdésű éven (visszatértünk ezzel ismét oda, hogy Ábrahám = Ikrek/Rák cikkelyében lévő Nyilazó, ki egylényegű El Shaddai-al és Jahvével is).  

Práczki István Szittya Biblia című könyvének 119-120. oldalán szómegfordítással él Mahar-Bát ír rá.  
Másutt írja:  
> A jelenlegi történelmi egyházaknak egységes álláspontja van Ábrám-Ábrahám személyét illetően, valahogy így: "Márpedig Ábrahám – minden kétséget kizáróan – a zsidók ősapja és ma is mindenki annak tekinti." Ezt szögezte le a zsidó katolikus felfogás mellé csatlakozva a protestáns kánon is. Erről persze nekem, mint a fentiekben már kifejtettem és indokolni is igyekeztem, erős kétségeim vannak. Mindezeket pedig nem más forrásokból merítettem, mint a zsidók szent könyvéből, a Tórából, és a Bibliából.  

A [[H/Hargita Csaba Ferenc\|Hargita Csaba Ferenc]] közreműködésével készült A magyarok őstörténete – a magyar-héber kapcsolat című dolgozatban szerepel (pontatlanul, így javítva):  
> Ábrahámot nem nevezik egynek a kászdik közül, hanem felszólították, hogy hagyja el a várost ahol lakik, ami a kászdiké. Őt tulajdonképpen a kezdetektől fogva ʺhabirnakʺ (Teremtés 14:13.) hívják, és sosem káldeusnak, testvérei pedig arámiak (Teremtés 25:20.), \[ezzel nem!\] bizonyítva, hogy ők szemiták \[minthogy az arámi nyelv sem volt szemita eredetileg\].  
> Őt az egyiptomiak egyértelműen \[a [[H/Habiru\|Habiru]] címnél is említett apiru változataként számítható\] apirként azonosították, de azt tudjuk, hogy az apir kifejezés nem egy jól meghatározott nemzetiséget jelölt, hanem sokkal inkább társadalmi helyzetet. \[Nos, valójában címet jelöl, melynek égi eredete van. Azt is vegyük észre, hogy az Ábrahám név előrésze és az apiru is igen hasonlóak.\]  

Hargita Csaba Ferenc honlapjának [ezen](http://www.imninalu.net/Habiru.htm) oldalán és [[H/Habiru\|Habiru]] címnél szereplő nemzetségtábláján a leszármazása megtekinthető.  
Az előbb említett cikkben akkádnak és hébernek, azaz szemitának mondja.  

## Ábrámból hogy lett volna Ábrahám

A Teremtés 17:1-12-ben így áll:  
> "Amikor Abrám kilencvenkilenc éves volt, megjelent Abrámnak az ÚR, és ezt mondta neki: Én vagyok a mindenható Isten. Járj énelőttem, és légy feddhetetlen! Megajándékozlak szövetségemmel, és nagyon megszaporítom utódaidat. Ekkor Abrám arcra borult, Isten pedig így szólt hozzá: Ez lesz az én szövetségem veled: Sok nép atyja leszel! Nem neveznek többé Abrámnak, hanem Ábrahám lesz a neved, mert sok nép atyjává teszlek."  

Hogy miért és hogyan rendelkezne [[J/Jahve\|Jahve]] a név csekély módosításáról, ezt nehezen értem (még a Jákob-Izrael cserét értem). Itt egy egyszerű h-betoldásról van szó, mint Júda-jehuda esetében. [[H/H\|H]] címnél is leírtuk, hogy tulajdonképpen a zsidó papok meg akarják magyarázni, hogy a nyelvészeti túlkapásaik vallási eredetűek, pedig nem.  

#### Jankovics Marcell sorai:  

> Ami Alexandriai Szent Kelemen (meghalt 215 előtt) 5 magánhangzós Istennevét illeti (IAOUE), Graves szerint \[na persze\] ősi és elterjedt mediterrán istennév lehetett. Kapcsolatba hozható azokkal az archaikus írásmódokkal, amelyek a magánhangzókat nem jelölik (nagyrészt ilyen a héber is), és azzal az Ószövetségben is fel-felbukkanó elképzeléssel, hogy az élet (a lélek, a felemelkedés) az isteni lehelet által jut az emberi testbe (I Móz 2,7). Sajátos nyelvi formája ennek a gondolatnak az a mód, ahogyan Isten "megjelöli" a kiválasztott Ábrahámot. Megváltoztatja az ő és az ő felesége nevét, mégpedig úgy, hogy "beléjük fújja" az Ő nevének két Heh hangzóját, így lesz Ábrámból Ábrahám, és Szaraiból Szarah. (I Móz 17,5; 15). A mondottak jelképes értelme elsődlegesen az, hogy a leírt szöveg hangzók nélkül néma, halott, csak olvasni tudó, beavatott személy képes abba életet lehelni (vö. a mi "holt betű", "élő beszéd" kifejezéseinkkel). Vallásos értelemben pedig az, hogy a magánhangzó nélküli írást – mindenekelőtt az "Isten adta" Törvényt – csak a hehezetes magánhangzóknak, az Istennév betűinek beavatott ismerői: Isten szolgái, a papok képesek elolvasni.  

## Ábrahám kontra Nimród

Fentebb már a téridőbeli helyet és az ószövetségi istenekkel való egylényegűségét említettük.  
[[N/Nimrud#Nimrud harca Jahve ellen\|Nimrud harca Jahve ellen]] cím/alcímnél volt szó a héber ellenfélről. Schmidt Irén Nimród ősapánkról című Ősi Gyökér 2004/4. sz. megjelent cikkében Endrey Antal nyomán írja, hogy a mohamedán mitológiában Nimród következetesen mint Ábrahám hagyományos ellensége és nagy építkező szerepel. (L. Cottrell: The Land of Shinar, London, 1965. 13. old., in Endrey, Antal: A magyarság eredete)  
Ugye a mohamedánoknál nincs [[J/Jahve\|Jahve]], így úgy tűnik, Ábrahámmal lett párba állítva. Azzal az Ábrahámmal, akiről szintén bizonyítottuk, hogy égi szereplő, Jahve párja, melyek mindketten Nimrud duplikációi.  

## Ábrahám turáni alakjának egy újabb bizonyítéka

Gyárfás Ágnes Tellói pecsét című az Ősi Gyökér 2013/1-2. sz. megjelent cikkében a pelaszg alapítású, tölgyfalombok suttogásából jósolásról híres, JM által is említett Dodona taglalása után írja, hogy amikor Ábrahám kijött \[a sumér\] Ur városából, és Izráelbe költözött, a jós [[T/Tölgy\|tölgy]]ekhez közel ütötte fel a sátorát és istentiszteletet is e tölgyfák alatt tartott.  

## Erich von Däniken anyaga – amit ér

Az egyházatyák cenzúrája sok fehér foltot eredményezett a Bibliában. A Krisztus utáni II. évszázadból származó Ábrahám-Apokalipszist is kihagyták az Ótestamentumból. Ezért csak keveset tudunk Ábrahámról Mózes könyvéből, de az nem közismert, hogy őt is – mint [[E/Énok\|Énok]]ot, Ezékielt, Illést és másokat – elvitték egy égi látogatásra. Az Apokalipszisból megtudható, hogy Ábrahám természetes atyja Táré volt, aki bálványokat faragott. A fiatal Ábrahám nem tudott megbarátkozni Jóbbal, a nevelőjével, s állandóan az igazi Istent kereste, akiről nem lehet kő- vagy fafigurák tucatjait készíteni. Ezzel az óhajtott, ismeretlen istennel találkozott egy nap a kamasz Ábrahám, s kérlelte őt, engedje meg, hogy elhagyja a szülői házat: "Kimentem a házból. Még ott voltam az udvari kapunál, amikor nagy dörgést hallottam, tűz hullott az égből, ami megégette őt (az apát), a házat és mindent, ami benne volt." Mózes az Ótestamentumban kizárólag harmadik személyben tudósít Ábrahámról, ám az Apokalipszisben Ábrahám egyes szám első személyben szólal meg, mint Énok, Ezsdrás vagy Ezékiel. Szóhoz jut tehát egy szemtanú, aki megrémült az idegenektől. Igen, az "angyal" személyes megjelenése annyira megrémítette, hogy elvesztette az eszméletét. "Amikor meghallottam a hangokat, amikről beszéltem, nem emberi leheletet éreztem és annyira megrémültem, hogy kiszállt belőlem a szellem és a lélek (= eszméletvesztés). Úgy estem le a földre, mint egy darab kő, mert nem volt erőm lábon állni. És ahogy arccal lefelé a földön feküdtem, hallottam megszólalni a szent hangot: "Menj, Javel, emeld fel ezt az embert. Szüntesd meg a reszketését." Akkor odajött hozzám az angyal. . . hasonló volt egy férfihoz, megfogta a jobb karomat és lábra állított. . . " Az egyházatyák ez esetben is azt hirdetik, hogy Ábrahám látomásáról van szó, s a szöveg feltehetően nem is tőle származik – mintha a többi bibliaszerzőnél biztos lenne a copyright! – és így ez az irat nem tartozik az Ótestamentumba. Ábrahám az Apokalipszisban színt vall és első személyben beszél. Melyik jámbor zsidó hívő merné kiadni magát Ábrahámnak, és olyan szavakat adni a szájába, amelyek nem tőle erednek? Hogy tudta volna ilyen dramatikusan ábrázolni a találkozást, amelynek nem volt szemtanúja, ha maga nem lett volna jelen? Csak feltételezéseim vannak, miért nem akarták az egyházatyák Ábrahám Apokalipszisát a Bibliában látni, például azért, mert többször esik szó arról, hogy az Úr "Ábrahámot különösen kedvelte", és az ilyen beszéd idegen az isteni szellemvilágtól. Egyébként: az angyal testi ereje – felemelte a földről a félig alélt Ábrahámot – ugyancsak nem képezheti vita tárgyát. Az Apokalipszisból világosan kitűnik, hogy nem szellemlényről volt szó. Az eszméletlenségből magához térő Ábrahám meglátta azt az idegent, akitől annyira megrémült: "Akkor megláttam őt, aki megfogta a jobb karomat és lábra állított. Alakja olyan volt, mint a zafír, az arca mint a krizolit és fehér volt a haja, mint a hó és a feje körül szivárványszínű diadém fénylett."

Ábrahám égi utazása  
Az exkluzív megjelenésű idegen "az Úr szolgája"-ként mutatkozott be, és közölte, hogy Ábrahámot az Úrhoz kell kísérnie. Ábrahám az égi utazásról is egyes szám első személyben tudósit: "Naplemente után történt. Akkor jött a füst, mint egy tűzhelyből. . . Odavitt engem a tűzlángok határáig. Aztán felszálltunk, mint a szelek, oda az égre, ahová a mennybolt van rögzítve. Láttam a levegőből, a magasból, ahova felszálltunk, egy hatalmas, leírhatatlan fényt, a fényben hatalmas tűz lobogott és abban egy sereg. . . hatalmas alakokból. . . akik olyan szavakat kiáltottak, amiket én nem ismertem."  
Milyen hasonlók a látványok! Ábrahámot is egy "űrsikló" vitte a Föld körüli pályán keringő anyaűrhajóra. A "hatalmas fény" láttán Ábrahámnak is elállt a szava, nem is tudta leírni. Mi, a XX. század gyermekei, természetesen már összehasonlíthatatlanul okosabbak vagyunk. Egy jó látcsővel vagy egy kisebb távcsővel már megfigyelhetünk néhány mesterséges holdat: a Nap megvilágítja őket, s úgy ragyognak, mint apró, világos bolygók. De milyen erős napfény verődhetett vissza egy hatalmas csillagközi űrhajóról! Mekkora lehetett az a láng, amit a hajtóművek kilövelltek magukból! Ábrahám nem érezte magát túlságosan jól az űrhajón: "Én pedig azt kívántam, hogy lefelé, a földre szálljunk, a magas hely, ahol álltunk, hamarosan egyenes lett, majd megfordult lefelé. . . " Az egyelőre még csak papíron létező csillagközi űrhajóinkon mesterséges gravitáció könnyíti az ott-tartózkodást. Ez legegyszerűbben a repülő test tengely körüli forgásával valósítható meg. Ha egy utas kinéz az űrhajóból, az a benyomása – ahogy Ábrahám is írja –, hogy "hamarosan egyenes lett, majd megfordult lefelé". A 2001 Űrodisszeia milliónyi nézőjének is az volt a benyomása, hogy az állandóan forgó űrállomás éppen olyan, mint egy lift – egyszer fenn, másszor lent látszanak a csillagok. A "mindenható" felhívása már elhangzott: "Nézd felülről a csillagokat, amelyek most alattad vannak..."  