---
{"dg-publish":true,"permalink":"/A/A közmondásokbani jelviség/","title":"A közmondásokbani jelviség","tags":["dg_uploaded"],"created":"2023-10-22T12:46","updated":"2023-10-25T12:12"}
---


# A közmondásokbani jelviség

Ez a közmondás például "fehér liliomnak is fekete az árnyéka" – egészen eltakarja a belé öltözött igazságot; de csak ugy, mint fátyol a szobrot; - kilátszik alóla, t. i. hogy "az ártatlanságnak is meg van a maga gyarlósága." A fehér liliom ugyanis az ártatlanságnak, az árnyék a gyarlóságnak megszokott jele (symboluma).  

Midőn azt mondja: addig hajtsd a fát, mig fiatal; vagy addig verd a vasat, mig tüzes, - nem oda néz, hogy a kertészt vagy a kovácsot tanitsa; hanem, hogy a "fiatal fáról" a gyermeknevelő értsen; a hamar hülő s keményedő tüzes vasban pedig, mint példában intsen, hogy a mig jelen van, addig használjuk föl az alkalmat; mert az idő nem vár.  

Itt a "fa" és "vas" és a mi róluk mondatik, csak kép. Más és több a jelentősége e közmondásnak, mint a mit szószerinti értelmében mond; - és épen ezen többet jelentő viszony, ezen fokozat határozza meg minden közmondás lényegét.  