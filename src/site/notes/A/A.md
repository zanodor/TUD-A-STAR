---
{"dg-publish":true,"permalink":"/A/A/","title":"A","tags":["Englishtexttranslated"],"created":"2023-10-13T01:11","updated":"2024-02-12T18:06"}
---


# A

#### Péterfai János írja:

> Az "A" magyar szó jelent Istent, Magasat, Nagyot, Vizet (Esőt) és névelőként is funkcionál, amikor feladata egy bizonyos **szó kiemelése a nemlétből**, továbbá a szavak végén hátravetve is szerepelhet névutó-névelőként.  

Véleményem szerint lehet még "házbafoglaló" értelmű; lásd [[A/AS\|AS]] és [[A/Az\|az]] ilyen értelmeit/megközelítését.  

Mivel az ABC is e hanggal kezdődik, nyilván nem véletlenül kerültek ezek a jelentések mellé. Mondhatjuk eztán, hogy első és kezdet, továbbá legnagyobb, legfontosabb jelentései is lehetnek. Hímségi értelemben ez a magas, Isten jelentés a fényre, szellemre irányul, telluris-nőiségként a bolygón lévő vízre és az első élet kialakulására. Véleményem szerint a [[B/Béka\|béka]] szóban is ezen víz értelmet kell vagy lehet keresni 'a' hangjában.  

#### Gyárfás Ágnes...  

...szerint :  
> A: anyai és atyai ősgyök, a nyelvben később a vízzel azonosult (L 578). Az α és az Ω, a kezdet és a vég két betűszimbóluma eredeti ősképünk. A magyar nyelvben ez az őskép névelő formában él és mozgósítja nyelvünk szakrális elemeit.  
- [[A/Az\|Az]] címnél is szerepelt.  

Megvan [[T/Tisza\|Tisza]] és [[D/Duna\|Duna]] neveinkben is. Az azték Atl is vizet kell jelentsen, mert a Halak csillagkép neve volt: a szóvégi tl Péterfai János adata szerint főnévképző; leválasztásával A = Víz marad.  
A víz értelmét tekintve jejes párjai [[A/AJ\|AJ]] és [[J/JA\|JA]] (jó).  
[[A/AB\|AB]] is lehet felső és víz értelmű is. Az ABC hangjai jelentéseivel egészen biztosan kibogozható, miért is a teremtő, az univerzum nyelve a magyar.  
Az egyes szavak és nevek értelmezésekor több esetben egy szóvégi feleslegesnek tűnő vagy éppen túlmisztifikált (isteni?) A szerepel, mint például [[A/ANA\|ANA]], [[A/Apa\|apa]], tájjellegű magyar/perzsa [[Z/Ziba\|ziba]] (szép), valamint az [[A/Atilla hun király\|Atilla]], [[G/Géza\|Géza]], [[G/Gyula\|Gyula]], [[B/Béla\|Béla]] és akár [[D/Dózsa\|dózsa]] ([[B/Buda\|Buda]] nyilván nem ide tartozik bár a Bud-A felbontást sem zárnám ki, [[B/Búza\|búza]] alapján) (rang)nevekben vagy akár [[T/Teuta\|Teuta]], [[H/Hesztia\|Hesztia]], [[L/Luca\|Luca]], [[E/Éva\|Éva]] és [[A/Ankisza\|Ankisza]] nevében. A magyar-bibliai [[S/Sára\|Sára]] névvel is ez a helyzet.  
A bengáli `boga` = hímtag szóban is a nap [[B/BOG\|BOG]] neve szerepel és az -a nem kell, ahogy [[B/Boka\|boka]], [[B/Bika\|bika]], [[P/Pálya\|pálya]], [[P/Pára\|pára]] és [[P/Pogácsa\|pogácsa]] szavunkban sem (másutt, például [[B/Bogyó\|bogyó]] szóban nem -a szerepel). [[I/Isa\|Isa]], különösen [[L/Lélek#Isa, por és hamu\|isa, por és hamu]] cím/alcímnél írottak alapján, sem más mint [[I/Íz\|íz]]. Acsa és [[A/Ács\|ács]] között is feltártuk közben a kapcsolatot. (Keress rá a témára másutt is balanszírozás kulcsszavakkal[^1].)  
A [[D/Duna\|Duna]] és [[T/Tisza\|Tisza]] Tejútfolyamok nevében szintén kvázi felesleges a szóvégi -a, bár Du-Na értelmes. Kalocsa és nyilván más településnevekben szintén szerepelhet a szóvégi -a. Legutóbb [[B/Béna\|béna]] és [[S/Sánta\|sánta]] szavak kapcsán ötlött fel az itteni téma.  
Hasonló eset lehet `bölcső`, `tüsző`, és hasonló szavakban (amennyiben főnevekről van szó).  
([Ezen](http://epa.oszk.hu/01400/01445/00015/pdf/acta_hungarica_2016_1_028-032.pdf) oldalon Nógrády Mihály ír az -a képzőről, már ha lehet vele kezdeni valamit.)  

Amikor [ezen](https://qr.ae/pG1gGA) John Comper féle válaszra adott David Mandic féle kommentre válaszoltam, nagyon érdekes dolog ötlött fel. Igazságtartalmát fenntartom (én írom tehát):  
> Archaic words are made up of one vowel, or a vowel+consonant (usually an extra 'a' or 'u' put at the end of a word for balance: Magyar ana, utu, uru, etc.). Magyar is an archaic language.  
> —  
> Az archaikus szavak egy magánhangzóból vagy egy magánhangzó+mássalhangzóból állnak (általában egy plusz "a" vagy "u" betű kerül a szó végére az egyensúly érdekében: Magyar ana, utu, uru stb.). A magyar egy archaikus nyelv.  
- Tehát egy ősszó lehet egy magánhangzó és egy mgh+msh-pár. Viszont láttuk másutt, [[U/U\|U]] címnél is, hogy különösen a hosszú mássalhangzót bíró szavakban a szókezdő mgh. rövidülésével együtt járóan a szó végére egy u hang került. Azaz megfordítva időben ősibbnek mondott a rövid magánhangzó-kezdéses utu és uru, vagy egyszerűen tájjellegű. Amit viszont a nyelvész D. Mandicnak írtam, miszerint egyensúlyba hozatalról is lehet szó, egy egész érdekes, újszerű ötlet.

[[E/Etymon\|Etimon]] címhez is betéve. Ugyebár a japán nyelv sem tűri, hogy mássalhangzóra végződjenek szavai.  

#### Magyar Adorján...

...az alábbi módon magyarázza ([[M/Magyar két-, három- és négy hangból álló istenségnevek\|magyar két-, három- és négy hangból álló istenségnevek]] címhez is betéve):  
> Ősnyelvünkben a főistenség nevei rendesen csak két hangból álló szavak voltak, például: Ős, Is, Ég, Egy, Ok, Ük, At, Jó, Él, Il, stb., amelyekhez azután egy szóvégi magánhangzó vagy valamely hozzátett más szó is járulhatott, például így: Is-ten, At-a, Is-e, Ok-un, Ug-er, Üg-ek, Él-ő, El-even, stb., amelyekből azután a Napisten neve úgy képeztetett, hogy még egy mássalhangzó adatott hozzájuk, de természetesen csak az eredeti, két hangból álló, nevekhez, amelyek így tehát háromhangú szavakká lettek, vagyis olyanokká, amelyekben két mássalhangzó, és közepén egy magánhangzó volt; például: Had, Har, Par, Mag, Gyúl, Dél, stb., amelyekhez aztán szintén tétetett oda szóvégi magánhangzó, vagypedig valamely más szó vagy rag; például Had-úr, Har-opa, Bar-ata, Mag-or, Kos-ota vagy Har-ú, Del-i, Gyul-a stb., amely **szóvégi magánhangzó ősnyelvünkben ugyanazon szerepet töltötte be mint mai nyelvünkben a névelő**; vagyis például Gyul-a vagy Gyulasz annyit jelentett mint: a Gyul vagy az Gyul.  

Tomory Zsuzsa Szerves magyar nyelvtudomány című az Ősi Gyökér 2004/3. számában megjelenő cikkében Magyar Adorján adataira építve szól arról, hogy érzelmi ősnyelvünk szavai egyetlen magánhangzóból állottak. Lásd az általa elemzett hét mássalhangzót [[G/Gáll Péter\|Gáll Péter]] címnél.  
Tomory eljárása egyébként helyes. A magánhangzók azok, amelyeknek önálló értelmük van. Már írása előtt megszületett MindMap-ben vázolt elképzelésem erről.  

Ezek szerint [[K/Kapa\|kapa]] (azaz: a kap) olyan főnév, amely a kap igéből lett, főnévképző szóvégi névelővel, vagyis kap-a tulajdonképen annyit tesz mint a kap, vagyis: az ami aktív értelemben kap, kapdos (a magyarban a kap igének ugyanis passzív értelme is van, amely a latin `recipere` igének felel meg). Viszont a névszó elvileg előzi az igét.  

#### Péterfai János...

...elmondja a magyar szavak működésének receptjét ([[M/Magyar ősnyelv szótagnyelv\|magyar ősnyelv szótagnyelv]] címnél is megvolt):  
> Ha a magánhangzók jelentéseit feltártuk, akkor a két hangból álló szavak jelentéseit kell meghatározni. Utána jönnek a három hangból álló szavak. A két hangból álló alapszavakat az U-A-E-I magánhangzók alapján vizsgáljuk, az O-Ö-Ü magánhangzókra csak ez után megyünk át[^2]. A mássalhangzók a következők, zöngétlen és zöngés párokban: T-D, Sz-Z, K-G, J-H, P-B, F-V, és M-N, L-R. Ez a 16 betű alkotja az alapvázat, amely alapszavak jelentései megadják az egész emberiség nyelveinek alapját. Az emberiség összes nyelve tehát egyetlen nyelvből ered, amit nevezzünk ősnyelvnek.  

#### Magyar Adorján írja:

> A ragozó nyelvek szellemének a névelőnek a szó végére tevése jobban meg is felel mint nyelvünk mai szokása, amiszerint a névelő a szó előtt áll. A névelő előretevése a nemragozó, azaz elővető (prefigáló) nyelvekben általános, amilyenek például a germán nyelvek is, de a mi ősnyelveink által erősebben befolyásolt nyelvekben, például a bolgárban, oláhban, albánban szintén a szó végén áll[^3]. Nálunk a névelőt a szó elé tenni az avarok kezdték volt, de ezek is már sok ezredévvel ezelőtt, mert ez így volt már a hikszoszok idejében is, akik egy [[A/Avar\|avar]] törzs voltak, és akik vagy négyezer évvel ezelőtt Egyiptomot meghódítva, ezt több mint ötszáz évig egy hét óriási kerületű gyűrűsánc közepén állott városból, amelynek neve is Avar ([[A/Avarisz\|Avarisz]]) volt, kormányozták.  
>
> Megvolt azonban ősnyelvünkben úgy az egymagánhangzós névelő (a, u vagy e), de a szó végén, mint az egymagánhangzós egymássalhangzós (az, uz, asz, usz, esz, isz) névelő is, de régen ez is a szó végén állott. Innen származik a görög, latin és litván nyelvek -osz, -uzs, -asz, -esz, -isz szóvégzése, aminek névelő volta csak később homályosodott el.  

A fentiekkel nagyjából egyetértek és dicséret illeti MA-t az észrevételért. Annyi megjegyzésem lenne, hogy a kétbetűs egymássalhangzós szavak, mint Al, El, Il magasat, mások eget, csillagot, megint mások tüzet jelentenek és mind hímségiek. A hozzájuk kapcsolódó hangok általán ajak- illetve foghangok, a kún-hun nevekben torokhangok illetve másutt (szatem ágnál) sziszegő hangok. A kiinduló minden esetben **A** (és más magas, isten(i) jelentésű magánhangzók), melyhez előbb G (K), L, R, N hangok, majd a szó elejére az említett hangok járulnak.  
Az AN, ÁN, EN, IN, ON, UN alapszavak mind az isteniség és a menny(beliség) szavai. Ezekhez járulnak a B-P-V, H-G-K, M-N és S-SZ-T előhangok.  
Megpróbálom egy gyors skiccel felvázolni, miről van szó, de ennél sokkal szebben és jobban ki kell majd dolgozni, mint ahogy terveztem is.  
[[E/Eire\|Eire]] címnél pedig szöveges háttéranyag is szerepel.  
Az előhang nélküli és előhangos állatnevek kapcsán legutóbb [[U/UR#UR szóval képzett állatnevek\|UR szóval képzett állatnevek]] cím/alcímnél is szóltunk.  

![assets/A_image1.png](/img/user/A/assets/A_image1.png)  


#### Borbola János A magyarok istene...

...című 2005/1. sz. megjelent tanulmányában ugyan nem teljesen úgy gondolkodik, ahogy én, de a végeredményt tekintve jól írja:  
> [[U/UR\|ÚR]] és [[E/ÉL\|ÉL]] is AN változatai; az n → r → l mássalhangzóváltások figyelembe vételével azonosíthatók: AN → ÚR → ÉL. (Gyakorlatilag az n → r → l hangokat szájunk azonos helyén, nyelvünk azonos állása mellett képezzük, szavainkban gyakran felcseréljük őket. Mindhárom zöngés foghang. Az egyiptológia egymásba folyó hangalakoknak tartja.)  
- A magánhangzók az egyedüli hangok, melyek önállóan értelmesek \[ahogy MA és a fentebb említett Tomory Zsuzsa adatai több helyen erről szóltak\] és az isteni szellem megszólaltatói. Csak magyar nyelven értelmezhetők Robert Graves The White Goddess c. könyvének 285-286. oldalán és az őt forrásaként megnevező Jankovics Marcell írásai [[J/Jehova\|Jehova]] címnél is, ahol a [[D/Dó, Ré, Mi, Fá, Szó, Lá, Ti hangsor\|Dó, Ré, Mi, Fá, Szó, Lá, Ti hangsor]]ról is volt szó, mint kiinduló ideáról.

Ami tehát azt a szabályt illeti, hogy a magyar nyelvében a mássalhangzók "viszik" a szó jelentését, igaz, viszont a mássalhangzó magában nem lehet szó. Ki sem tudod ejteni őket magánhangzó nélkül (Pap Gábor az [[S/SZ\|SZ]] hangzót félmagánhangzónak titulálja). Ezért hívjuk őket mássalhangzónak. A mássalhangzók csak a vázat adják meg, a testet. A lelket/szellemet a magánhangzók hordozzák a szavakban, mely szavak a magyar nyelvben egy betűből is állhatnak, de sosem mássalhangzóként.  

Kapát Ka-Pa felbontásban is lehet értelmezni. [[C/Cápa\|Cápa]] címnél is volt arról szó legutóbb, hogy a magyar nyelvre az jellemző, hogy többféleképpen elemezhetőek a szavak. Ezért is járnak (rész)sikerrel a CzF szótár szerkesztői is és az etimonokat nem ismerő magyar gondolkodók is, mint például MA. Hiszen (a Cá-Pa/Szá-Pa = Száj-Fej értelmezés mellett) Cáp-A felbontásban Cáp a hímségi [[C/Csap\|csap]] igével is egyeztethető, utalva a csapott fejére, vagy akár fogaira is. A szóvégi A hangról meg lehet az, amiről fentebb szó volt.  

## 'A' a nevek elején (névelő?)

Fentebb leginkább a nevek végére járuló 'a' hangról volt szó.  

#### Kállay Ferenc A pogány magyarok vallása...  

...című könyvének [207. oldalán](zotero://open pdf/library/items/DFI47XPY?page=207&annotation=SWPEALQ4) írja, hogy Pliniusnál a szkíta ősatyák Palos és Napos **Apalaei** Napaeinak íratnak és előbbi név elején az 'a' csak **prothesis**.  
> Azt Hallingban megolvashatni, siciliai Diodor már a scythákat Palos és Napes törzsökből származtatja, Pliniusban ezek scythae apalei et napaei. ([Lásd 299. old.](zotero://open-pdf/library/items/DFI47XPY?page=299&annotation=TW2S757Y))

[[A/Apolló\|Apolló]] neve kapcsán is hasonlóan gondolkodik Kállay:  
> Láttuk már Apollo (nap isten) Aplun, A-plu, A-bellis, A-belios névformáit, hol az `a` szinte prothesis, hogy az Bal, Bel, Pal s sanskrit `palás` szókkal ugyanazonittatott, hogy Bochart Pallas, Palcus, Pales névformákat mutatott fel épen Apollo nevénél (geogr. sacra p. 896), miért okszerüleg többé nem is kétkedhetünk a név változó leiratainak egységén. ([Lásd 207. old.](zotero://open-pdf/library/items/DFI47XPY?page=207&annotation=8FRU57VM))

[[A/Athéné\|Athéné]] neve kapcsán már láttuk MA azon vélekedését, hogy a névben az 'a' névelő lehet.  
Athene neve mellett vannak más nevek, ahol az a névelő(?) a név elején megjelenik. Ilyen az [[A/Amorita\|amorita]] név és a szabad berberek Amazigh neve, melyről [ezen](https://qr.ae/pNZxlx) Quora válaszomban is írtam, hogy A-Masr (ahol Masr ma is Egyiptom arab neve) eredetű lehet (ott nem írtam meg, mi lehet az A a név elején).  

Az [alábbi](https://youtu.be/Msa4rFmGoU0) ÁKTV műsorban (Czékus Jób féle Pannon Rádiós anyagból összeállítva) 27:40-nél Szántai Lajos arról beszél, hogy az ókori forrásokban, például Diodorus Sicilus-nál [[N/Nimrud\|Nimród]] neve Szkütész és Aszküta, "A Szkíta" magyarul.  

#### Z. Tóth Csaba Ismerjük-e krónikáinkat?...

...című tanulmányában írja ([[M/Magyar népnév ősisége\|magyar népnév ősisége]] címnél):  
> A szírek gyakran tettek magánhangzót a mássalhangzóval kezdődő idegen nevek elé, például esqlabe, esqlawianu = szláv, Agog = Góg, agpidis = gepida nevek esetében.  
- [[S/Szláv\|Szláv]] címnél szó volt az arab nevekről.

A szláv nevet szintén taglaló [[A/Aszklépiosz\|Aszklépiosz]] címnél taglalt Tejútistenség neve kapcsán is ugyanúgy felmerült, hogy neve névelőt tartalmazhat. Vagy szír keresztény eredetűként került a görögbe?  

## Magyar "a" hang

[[B/Bárczi Géza\|Bárczi Géza]] magyar hangfejlődést bizonygató érveit arra vonatkozóan, hogy a jellegzetes mély, ajakkerekítéses magyar "a" hang csak a 11-12. században alakult volna ki nyelvünkben, s a honfoglalás korában csupán a nyílt indogermán á-t ismertük, lásd Götz László anyagát [[M/Magyar nyelv hangfejlődése korai nyelvemlékeink tükrében\|magyar nyelv hangfejlődése korai nyelvemlékeink tükrében]] címnél.  

## Lábjegyzetek

[^1]: Lábjegyzet:  
Ide is tehető:  
A hosszú magánhangzó rövidülésével járó balanszírozott formák közül immáron ismerjük: [[U/UR\|úr]] – uru, [[U/UT\|út]] – utu, [[A/Ács\|ács]] – acsa, [[I/Íz\|íz]] – [[I/Isa\|isa]], valamint [[H/Húgy\|húgy]] – [[H/Hugya\|hugya]] párokat.  

[^2]: Lábjegyzet:  
A szumer nyelvet négy magánhangzóval értelmezik, az U, A, E, I hangzókkal, mintha a többi magánhangzót nem ismerték volna rokonaink.  

[^3]: Lábjegyzet:  
[Ezen](https://qr.ae/pNZVWF) Quora válaszban a román író is a balkáni nyelvek azon funkciójáról szól, mely szerint a szavak végéhez csapják szintén a névelőt:  
In Romanian, `vulturul`, meaning "the vulture" is the declension of the noun "vultur", "-ul" being an enclitic definite article, equivalent to the English "the". Romanian, in addition to being a Romance language, is also part of the Balkan Sprachbund, wherein definite articles are enclitic.  
—  
A román nyelvben a `vulturul`, azaz "a keselyű" a "vultur" főnév deklinációja, az "-ul" pedig az angol "the" szóval egyenértékű enklitikus határozott névelő. A román nyelv, amellett, hogy román nyelv, a balkáni nyelvkészlet része is, ahol a határozott névelők enklitikusak.  