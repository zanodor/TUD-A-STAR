---
{"dg-publish":true,"permalink":"/A/Asb/","title":"Asb","tags":["Englishtexttranslated"],"created":"2023-10-30T04:01","updated":"2024-03-03T22:31"}
---


# Asb

Perzsa nyelven `asb` = ló. `Aspa` ló Aveszta nyelvben, `asp` a pahlaviban, az óindben `asva`.  

#### Péterfai János írja:

> Az ó-iráni Ló neve Aszpa. Ez a szó azt jelenti, hogy az Ászok-Háza, és magyarul van. Azt jelzi, hogy az Ászok, vagyis magyarok népe a lovakon él, a lovak húzzák a kocsijukat, amin a család lakik.  

Előjönni látszik egy bizonyos perzsa **Visasp** tűzmágus nevében, kit Ipolyi Arnold Magyar mythologia című könyvének 251. oldala alján említ, az [[A/Arimaszpa\|arimaszposz]] névben, valamint az Oláh Imre Ősi jelképiség c. az Ősi Gyökér 2011/4. sz. megjelent cikkében Denkarttól idézett, Feridunra vonatkoztatott **Aspigan** névben.  

Lehet viszont csillagászati név is, annál is inkább, mert a talán hun-magyar eredetű holdház/[[N/Nakshatra\|nakshatra]], Ashvini nevében is megvan. Ashvinit az Ashvinok feleségének tartják, minthogy az -i végződés (inkább -ni = né, mint a Tilak által adatolt Indrani névben) nőiséget jelent. Az Ashvin Ős-Fény, Ász-Fény lehet, és lófejű ikrekre utal (ennek ellenére mégsem az [[I/Ikrek csillagkép\|Ikrek csillagkép]]hez tartozó holdház, ahogy a mellékelt képen is látni, és nyilván nem a precesszió miatt).  
![assets/Asb_image1.png|invert_dark](/img/user/A/assets/Asb_image1.png)  
![assets/Asb_image2.jpeg|invert_dark](/img/user/A/assets/Asb_image2.jpeg)  
 
[[A/Agni\|Agni]]ról szólva, [[J/Janus\|Janus]] címnél írottak szerint kiderül, hogy a (zoroasztriánus Iránhoz hasonlóan; lásd [[T/Tavaszi évkezdés\|tavaszi évkezdés]]) Kossal szokták kezdeni az évet.  
[Ezen](https://en.m.wikipedia.org/wiki/List_of_Nakshatras) oldal adatai alapján pedig az derül ki, hogy Indiában a [[B/Bárány\|bárány]] szavunkkal azonos Bharani viszont már nem a kezdő nakshatra, mert a szintén kettős, Ikrekből Kosba valamiféleképpen átkerült Ashvini lett az első, míg Bharani a második helyre szorult. Hogy hogyan került a lófejű ikerpár a tavaszi évkezdő helyre, nos, talán az lehet, hogy elfeledték Agni bárányságát/kétfejűségét, vagy valószínűbben a valaha évkezdő Ikrek (Tilak Orionjából is ismerjük a nyári évkezdést) emlékének adózva átmentették. ([[T/Tavaszi évkezdés\|Tavaszi évkezdés]] címhez is betéve.)  

Hogy most valójában az Asva vagy az Asvin a kiinduló szó, nehéz megmondani, de nyilván – egészen biztosan – asztrális kifejezésről van szó és a [[L/Ló\|ló]] szavunk is fény értelmű és [[G/Göd\|Göd]] címnél írottak alapján a Tejútra vonatkozik.  
Lehetséges, hogy a bővítményesként megjelenő adatot, a többes számot vette át az ind, aztán abból lett utána `asva`, az óperzsa `aspa` és a perzsában `asb`. De Ashvini Ász-Fény olvasata mellett [[O/Ösvény\|ösvény]] is lehetne, mivel a Tejút sávja is ott van.  

Ló(fejű?)-ikerpár az angolszász mondakörben is előjön: lásd [[H/Hengist és Horsa\|Hengist és Horsa]]. Ezen mondai kör, ahogy az ind is magyar-hun elődre kell visszamenjen.  
[[F/Fehér és fekete#Fehér és fekete ló\|Fehér és fekete ló]] cím/alcímnél Csontváry-nál és és az ott is említett [[S/Szent László és a leányszöktető kun\|Szent László legendá]]ban is megjelennek az ikerlovak, fehér és fekete leosztásban.  
Amikor Angelo de Gubernatis Zoological Mythology című könyvének (a PDF) 489. oldalán kutyákkal kapcsolatban jönnek elő...  
> Of the two Açvinau, one is in especial relation with the moon, and the other with the sun, so, of the two dogs of mythology, one is especially lunar, and the other especially solar.  
> —  
> A két Açvinâu közül az egyik különösen a Holddal, a másik pedig a Nappal áll kapcsolatban, így a mitológia két kutyája közül az egyik különösen holdi, a másik pedig különösen szoláris.  

...akkor azt kell tudni, hogy ami egyszer Ikrek vagy Íjazó, az máskor Kutya csillagkép (előtte már kitér a ló és a kutya szerepére, de nem csillagászati úton).  
De a szanszkrit nyelvben összefüggés látszik a ló és a kutya nevei közt. Zajti Ferencnél `acvamukha` = lófejűek és `cvamukha` kutyafejűek \[mint a régi, Romakasiddhanta című, indiai szanszkrit nyelvű munkában Kacmira, Kína, Hungarasthana, (Dzsungarastana?), Mugalasthana és Barbarasthana lakói\]. Esetleg az asva tűnik adni a sva- kutya jelentésű szót (belső fejlődéssel), azaz nem fordítva [[S/Śvan\|svan]] = kutya szóból (svan a kutya rendes főnévi alakja, míg sva- szerepel összetételekben) ered a ló neve.  

[[K/Kuda\|Kuda]] címnél már találkoztunk a kutya és ló azonos szóalakjával és [[E/Epona\|Epona]] névalakja kapcsán is feltételeztük, hogy a ló IE neve [[E/EB\|EB]] eredetű lehet; a fentiek oda is betéve.  

[[C/Crucifixion\|Crucifixion]] címnél is szerepelt:  
A felfeszítés tehát a [[V/Világfa\|világfá]]n történik, azaz olyan pillanatban, amikor a Tejút bizonyos elágazásaihoz, kapuihoz érkezik a Nap (látszólagosan). Egyrészt tehát szó van kozmológiai téridő-stációkról, melyek korszakváltozásokkal járnak, másrészt szó van a táltos tölgyfájánál végzett szertartásáról, valamint a (lovas) temetkezési szokásokról: az egyszerű halandók a Napot követve akasztatnak fára ([[E/Életfa\|életfá]]ra = Tejút; lásd még folyók mellé temetkezés szokását is), például ahogy Varga Zsigmond Az ősmagyar mitológia című könyvében is írja:  
> Az altáji népek, míg halászó és vadászó életmódot folytattak, halottaikat erdőkbe, ligetekbe, elhagyott helyekre, ún. priccsekre, vagyis 3 vagy 4 lábú emelvényekre \[ezért [[D/Dolmen\|dolmen]] címnél is szerepelt ez\] tették ki, amely temetési mód még ma is dívik a halászó-vadászó életmódot folytató északszibériai törzseknél.  
> Amely népek azonban áttértek a nomád állattenyésztésre, azok **halottaikat a fákra akasztották ki**. Régi útleírók megerősítik e szokás jelenlétét, de még csattanósabb bizonyíték mellette, hogy a jakutok, tunguzok, és az altáji tatárok még ma is ezt gyakorolják. A tatárok azonban a fákra aggatás előtt lenyesik a fák ágait, hogy a halott ne tudjon róla lemászni. Pland Carpini azt írja, hogy a tatárok főnökeiket titokban temetik el, lovával, lószerszámával együtt. A fa mellé [[A/Asztal\|asztal]]t helyeznek, amelyre húst, és [[T/Tej\|tej]]et tesznek. 1-2 lovat is megáldoznak halotti lakoma céljaira. Ismételjük tehát, hogy a cölöpös, priccses temetés az északi halászó-vadászó kultúrához, a fákra való kiakasztási mód ellenben a harcos nomád kultúrához tartozik.

Az itt leírtak szépen kapcsolhatók az indek ([[K/Kutyaáldozás\|kutyaáldozás]] és [[M/MATA\|MATA]] címnél is taglalt) **asvamedha** nevű lóáldozatához. Erős a gyanú, kimondottan [[L/Ló\|ló]] és [[G/Göd\|Göd]] címnél írottak alapján és [[F/Fehérlófia\|Fehérlófia]] anyjának, a Tejútanya Fehérlónak neve alapján, hogy az indoiráni `asva`, `asb` = ló valójában Ász-Fa, azaz Istenfa és a Tejútra vonatkozik. Joggal írja tehát Jankovics Marcell A fa mitológiája c. könyvének 127. oldalán, hogy a ló kiterjedt jelentéskörű volt az óind mitológiában, miután a [[V/Világfa\|világfa]], áldozati oszlop, lóáldozat nevei a közös asva = ló szóra vezethetők vissza. Csak azt nem látta be, hogy ez egy magyarul érthető összetétel. Egyébként ezzel egyezően, a skandinávok mitikus világkőrisfájának neve, [[Y/Yggdrasil\|Yggdrasil]] azt jelenti, Ygg lova. \[Persze ez is hozzá társított jelentés.\]  
A -medha utótagról lásd [[M/MATA\|MATA]].  

Ezek alapján ezt lehet mondani, hogy az asva (Ász-Fa) és az asvin (Ász-Fény) más és más szavak, de egyre utalnak: a Napot és az emberi lelkeket szülő Tejútra. A szavakat már nem értő indiaiak a két szót egy értelem alá vonták.  

Itt még Péterfai János [[A/Ass\|ass]] címnél szereplő adata is érdekes/érvényes lehet(ett volna), minthogy ott ló, szamár, öszvér jelentésekről is volt szó. A lovak és az ősök/ászok olyannyira összemosódtak, hogy a [[C/Centaur\|centaur]] is innen kaphatta nevét, és ahogy tudjuk, a Nyilas jegy is Ló a kínai asztrológiában.  
Arról is lehetne beszélni, hogy a hímló [[M/Mén\|mén]] [[H/Halad\|halad]] jelentésű és a malom [[M/MUN\|MUN]]-nál szereplő neve is összefügghet vele úgy, ahogy a [[H/Honey\|honey]] és [[H/Hamlet malma\|Hamlet malma]] címnél előjövő perzsa malom(kő) jelentésű `āsyā`, `āsiyā` a lovat jelentő `asva`/`aspa` nevekkel.  
Az is tény, hogy más nyelvekben is szerepel az ász illetve ős (mint Tejútanya; vesd össze némely nyelvek `asu` = kutya jelentésével és láttuk, hogy a kutya szóval azonos [[K/Kuda\|kuda]] egyes nyelveken ló jelentésű) név ló jelentéssel önállóan is: fidzsi-szigeteki `ose` = ló, kriol nyelvű `os`, míg a török, kirgiz, kazah, stb. nyelvekeni `at` = ló mint Atyára utaló jön elő, de itt már nyilván nem a Tejútra, hanem a (holdtisztelőknél) a Holdra utalva. Ennek bizonyítéka lehetne az igen érdekes irántxe[^1] nyelvű `wirapu` (Vér/Vir-Apu) = Hold szó is.  

CzF szótárban huszár címnél:  
> Figyelmet érdemelnek a perzsa `aszvár` v. `szuvár`, a pehlvi `aszbár`, ékirati `aszbára`, valamennyien am. lovag, a szanszkrit `aszva`, zend `aszpa`, perzsa `aszp`, `aszb` szóktól.  
- Valójában épp a fordítottja látszik igaznak; előbb a lovas, miből képzett lehet maga a ló!  

[[H/Hamlet malma\|Hamlet malma]] címnél szerepel egy összefoglaló adat a fentiekről, az alábbi kiegészítéssel:  
Még egy dologra érdemes felhívni a figyelmet, arra, hogy egyes nyelvekben [[A/Asu\|asu]] kutyát jelent: gayo, iban, iranun, banggai, makasar, jávai, balinéz, maláj-rumi nyelven `asu` = kutya, de a kuna indiánok nyelvén is `achu` = kutya.  

Az angolszász nyelvben törzsfő, herceg jelentéssel megadott [[M/Magoræswa\|magoræswa]] utórésze feltűnően hasonlít az `asb` = ló alakú szóra, azaz eredetük közös lehet. A Quorára tett fő cikkemben megírtam miről lehet itt szó:  
> I understand `áśva` and `asb` mean horse in the East but it is not the original meaning: Huns and Magyars were forever atop their horses because the Horse was a symbol of the Milky Way which was also called the Ashen Path: [[A/Ash\|ash]]. [[A/Ász\|Ász]] meant Light, Ancestor, God in the old language (in Germanic mythology as well).  
> —  
> Értem, hogy `áśva` és `asb` lovat jelent keleten, de nem ez az eredeti jelentés: a hunok és a magyarok örökké a lovaikon ültek, mert a ló a Tejút szimbóluma volt, amit Hamuútnak is neveztek: [[A/Ash\|ash]]. Az [[A/Ász\|Ász]] a régi nyelvben (a germán mitológiában is) Fényt, Őst, Istent jelentett.  

Az óind `asva` szóval egyező az arab `aswa`[^2] = fallosz, mely már [[N/Nimrud\|Nimrud]]ra utalhat.  

Még vegyük ide ami [[J/Jahve\|Jahve]] címnél szerepelt:  
A tokhár `yakwe` = ló kapcsán már megállapítottuk, hogy mindenképpen van kapcsolat.  
Ami a fentebb sorolt keleti lovat jelentő szavakat illeti, mindkettő, vagy mindhárom előrésze azon Asz/Ász/Ős, mely a MA nyomdokaiban haladó Tomory Zsuzsa Istenes magyar emlékeink 1. rész című Ősi Gyökér 2005/1. sz. megjelent cikkében is a jászok istenneve:  
> Az előbbiekhez hasonló gondolatmenetű a jászok Nagyistenének Ős, Asz-isten neve, ki a teremtés Jó-istene. Egyszülötte a fény, kit Jizzu, Jós Jász néven ismert embere, s kinek nevét távolra szakadt népek már csak "Y"-al tudtak jelölni, mivel a név, s az ahhoz kötődő gondolatkör náluk már feledésbe merült, illetve mint átvevők, talán soha nem is ismerték.  

Figyeljük meg, hogy a jászok [[F/Fehérlófia\|Fehérlófia]]-mondája és előkeresztény hitvilága jelenik meg perzsa-ind nyelvterületen, de ennek az asva = ló névnek az \*ahva/akva illetőleg jejes változata kerül át a filiszteus kánaánita népektől a hódító szemitákhoz is.  
Még a [[J/Jászol\|jászol]] szó is a jász népünk nevét látszik tartalmazni! A jászok hozták létre a [[K/Kereszténység\|kereszténység]]et a hódító szemiták ellen, mondhatnánk, bár valójában annak alapjai az ősvallásban benne is voltak, de a zsidóvá avanzsált Jézusra húzták rá a politikai érdekeltségű szemita nyugatiak.  

Szumma szummárum, Asz-Ba lehet Ősapa is, Nimród, akinek az ikrei valóban meglehetnek az Ikrekben. Péterfai János legfelső értelmezésében azt hiányoltam, hogy sem Nimrud-Orion ló(fasz) szerepe, sem a [[L/Ló\|ló]] és [[F/Fehérlófia\|Fehérlófia]] címnél taglalt ősvallási-csillagászati téma nem került kifejtésre.  
A hunok azért sem szálltak le a lóról sosem, mert a Ló a Tejút állata és Nimródé is.  

Úgy tűnik, hogy a `szpáhi` = lovas az Aszpa hangátvetett változataként tekintendő.  

## Lovas ember és lófejű ikrek – Nyilas-Ikrek tengely szembenállás

A [[C/Centaur\|centaur]] mint a lovas íjász egyfajta – nem is annyira görög félreértésen alapuló és nem is mitológiai lényként vagy chimera-ként értelmezendő – összevont, Nyilas csillagképre utaló alakjának afféle "inverz-változata"-ként értelmezhetőek az ind lófejű ikrek, az Ashvini-k: azaz itt már az ember van lóként jelölve. Az az ember, akit [[E/Ember\|ember]] címnél azóta az Ikrekkel azonosítottunk.  
A két jegy a [[N/Nyilas-Ikrek tengely\|Nyilas-Ikrek tengely]]en egymással szemközti jegy. Anne Wright [[D/Dhanu\|Dhanu]] címnél szereplő adatához kapcsolt adatban (ahol említi Acvini-ket) volt szó még az állandóan visszatérő témáról: mikor utal mire ez vagy az a név (Kumaru és Sagittarius is a nyári Nyilazó kell legyen).  

## A latin equus az indo-iráni asva/asb rokona?

Közben észrevettem, hogy PJI-nek is köszönhetően az indo-iráni szónak feladtam az equus/aqwa szavakkal való azonosíthatóságát és mindkét szót külön elemeztem?  

Amennyiben közös nevező alá vesszük őket, akkor hasonló esetet látunk, mint az [[A/Asszony\|asszony]] szavunk esetében. Ott is volt olyan értelmezés, ami szerint előrésze Ah/Ak/Ég, mely az equus eredeti elgondolás szerinti eredete.  

## Alternatív levezetés

#### Götz László Keleten kél a Nap...  

...című könyvében írja:  
> Az "aspasiak" népnév az Aral-tó környékén Kr. e. 230 körül tűnik fel először. Majd kb. száz évvel később, ugyancsak az Aral-tó vidékéről törnek délre az "asi" és a "pasiani" vagy "pasiak" nevű népek (Strabon), kiknek neveit – az "aspasiak" szót; száz évvel előbb – nyilvánvalóan összevonva adja meg: "as" + "pasian" illetve "as" + "pasiak" = "aspasiak". Feltehetőleg törzsszövetséget alkothattak annak idején.  

Esetleg az asb szó egy újabb magyarázata lehetne?  

## Lábjegyzetek

[^1]: Lábjegyzet:  
Irantxe, also known as Münkü and Menku, is an indigenous American language that is spoken in Mato Grosso, Brazil, by about 200 people. It is generally left unclassified due to lack of data.  
—  
Az irantxe, más néven münkü és menku(!), egy őshonos amerikai nyelv, amelyet a brazíliai Mato Grossóban körülbelül 200-an beszélnek. Adathiány miatt általában besorolatlanul hagyják.  

[^2]: Lábjegyzet:  
Kenneth Grant The Magical Revival című A. Crowley anyagát feldolgozó könyvéből való. Wordsense-nél penis alatt nem jött elő. Steingass szótárában penis-re keresve nem jön elő (vagy 15 szava van az arabnak erre; az egyik [[A/Atar\|atar]] = tűz szóval egyező).  