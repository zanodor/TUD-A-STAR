---
{"dg-publish":true,"permalink":"/A/Aalu/","title":"Aalu","tags":["dg_uploaded"],"created":"2023-11-06T01:09","updated":"2023-11-06T01:22"}
---


# Aalu

Az északi-sarki Paradicsom istenének/[[F/Fa\|fá]]jának neve az egyiptomi hagyományban.  

#### Várkonyi Nándor Az elveszett Paradicsom című könyvében írja:  

> Több egyiptológus szerint, az Aalu szó etimológiailag feltűnően megegyezik a zsidó [[E/ÉL\|Él]] és a babiloni `Ili` szóval (mindkettő istent jelent); ez lehetett az eredeti jelentése az egyiptomiaknál is, később az istenség lakóhelyének jelzésévé változott.  
> Az Aaluból származott minden jel szerint a görög Elü(szion)[^1]. Különös, hogy az Aalu és Elü(szion) szó az egyiptomi, illetve a görög (indogermán) nyelvekből nem vezethető le, itt is, ott is idegen eredetűnek látszik, vagy talán egy elfelejtett ősnyelv\[!\] rituálisan megőrzött szava.  
- Megjegyzés: zsidó nyelv nincs, max. [[J/Jiddis\|jiddis]]. De a héber sem az ő nyelvük volt.   

Amit VN nem tudott, hogy ez az ősnyelv a magyar, és így Aalu (változatai Aaru, Jalu vagy Jaru) az élet- vagy [[I/Istenfa\|istenfa]], hisz, ahogy írja, Aalu írásjegye, hieroglifája a leggyakrabban fa vagy kígyó.  
A (fa alatt lakozó) [[K/Kígyó\|kígyó]]t és [[S/Sárkány\|sárkány]]t – köszönhetően a Bibliának (lásd [[B/Bibliai bűnök\|bibliai bűnök]]) – rendszeresen negatívan[^2] értelmezik, holott ezeknek a jelképeknek sokkal mélyebb jelentés-tartalma van (és csak a magyar nyelv adhatja meg a kulcsot valódi értelmüket illetően).  

Mindenesetre idézzük Várkonyit:  
> Az egyiptomiak a Paradicsomot Aalu, másképp Aaru, Jalu vagy Jaru \[ezen Jaru szinte azonos a teleut `jär` = föld és török `jer` = föld, hely szóval és [[J/Jár\|jár]] szavunkkal[^3]\] néven nevezték, teljes alakjában Szochet-Aalunak \[[[Szohit\|[Szohit]]?\], aminek jelentése Aalu kertje. Értelme megegyezik a bibliai Gan Edennel: a boldogság, a gyönyörűség Paradicsoma. Aalu írásjegye, hieroglifája a leggyakrabban fa vagy kígyó. A [[F/Fa\|fa]] nem egyéb, mint az élet fája, azaz am-en-ankh, s neve szószerint is azonos az összes mítosz és a Biblia elnevezésével.  
> A másik jel, a kígyó csakis [[A/Apep\|Apep]]et jelentheti; mint a Biblia kígyója, a zsidó hagyomány Szamáélje, [[G/Gilgames\|Gilgames]] kígyója, a hindu [[I/Indra és Vritra\|Vritra]], a kínai Kung-kung, a görög [[T/Typhon\|Typhon]], a kelta Avanc, a germán Fáhnir \[JM-nél Fafnir\] s a többi, ez is az ősrossz megtestesítője, az emberi nem ellensége, a bűnbeejtő. (Vesd össze [[S/Széth\|Széth]].)  
> Az élet vizének a babilonihoz hasonló szertartásos kultusza az Eszit-tiszteletben kinyomozható: az Eszit-Isis templomok alvilágot jelző részéből lépcső vezetett egy földalatti, kútszerű helyiségbe, ahol az élet vizét őrizték. - Az élet vize, a szent folyó megvan az egyiptomi Paradicsomban is: négy ágra szakadva öntözi Aalu mezőit, hasonlóan Éden folyóihoz. Maga Aalu a napnyugati tenger egy szigetén fekszik – ez a boldog sziget vagy a boldogok szigete (mint a kelta [[A/Avalon\|Avalon]], és az azték Aztlán). Ebben is megegyezik a népek hagyománya.  
> A paradicsomi idő, a boldog aranykor emlékét az egyiptomiak a történetelőtti időkbe tették, s Hor uralmával kapcsolták össze. Az emberiség ekkor Hor szolgája volt, az ő vezetése alatt harcolt Usziri törvényeiért Szet, a kígyó ellen. - A Paradicsom országa az egyiptomiaknál is azonosult (helyesebben itt is azonos volt) a másvilág képzetével, a halottak és üdvözültek országával. A másvilág neve [[A/Amenti\|Amenti]], a "lenyugvó Nap" országa, a "rejtett föld", más nevein: a mélység terme, a fölséges, az igazságos föld, a bölcsesség, a tudás országa, az örökkévalóság tartománya, Usziri és az istenek lakása, a megdicsőültek városa, az elhunytak lakóhelye stb. Ide jutnak az igaz életűek a halál után, tetszés szerinti alakot ölthetnek, s zavartalan boldogságban élnek örökké, ahogyan a görög Elüszion lakói. Egy későbbi tan szerint az üdvözültek, miután meglakták Aalu különböző vidékeit, az istenek közé emelkednek, és Ré bárkájába szállva, mindennap végighajózzák a Napisten útját az Ég tengerén.  
> A szent folyó neve, melynek ágai Aalu boldog szigetét öntözik: Ak-her-nuti vagy Khernuti; ebből származik a görög-latin Acheron. A halottat vivő [[B/Bárka\|bárka]] neve `kher`, "a lelkek összegyűjtője", a révészé Kharp-ua, "[[N/NUN\|NUN]] bárkájának kormányosa" (vö. a görög Charonnal; lásd [[K/Kharón\|Kharón]]). Az alvilág tizenharmadik övezetében viszont tűzfolyam folyik: "az ő vize tűz, a folyója láng" (vö. a görög Püriphlegetonnal). Mindezt a Halottak könyve mondja el; a boldog sziget rajza és leírása a 120. fejezetben található, de sok más szöveg is foglalkozik a másvilággal; a legfontosabb köztük az alvilágról szóló Am-Tuat könyve.  
> A halott lelke előtt, midőn Amenti kapuján belép, nem ismert fényességben ragyog fel a Nap: Ré hatalma. (Misztikus fény ez, még találkozunk vele a misztériumokban.) Tiszteletére a lélek elénekli a Nap-himnuszt, az egyiptomi költészet legszebb emlékét, azután többféle szörnyeteggel küzd, és alakját folyton változtatja, mígnem Neftisz (más neve Nit és [[N/Neith\|Neith]]) istennő megerősíti az élet italával, és győzelemre segíti, hogy elhatolhasson Akher-nutiig, ahol Usziri ítélőszéke elé áll. A trónust negyvenkét bíró üli körül, akiknek negyvenkét bűnről kell számot adnia, elkövette-e vagy sem. Ezután szívét – az egyiptomiak és a görögök szerint az értelem és a lélek székhelyét – mérlegre vetik, a másik serpenyőbe pedig az igazság tollát, a strucctollat (`te-mei`, a görögöknél Themis). A mérleg bírái a sakálfejű Anubisz, a karvalyfejű Hor és Thot, a pávián. A trónuson Usziri ül fáraói díszben, körülötte a halál szellemei (a görögöknél a daimónok) és a Pokol iszonyú kutyája (Kerberosz). Usziri ekkor kimondja a végső ítéletet: vagy beengedi a lelket Aalu boldog mezőire, vagy pedig vezeklésre utasítja. A vezeklőnek egy égő folyón át tüzes tóba kell eveznie, ahol leég róla a földi szenny, vagy pedig egy másik folyóvízben, azaz víz által megtisztulnia. Az igaz lélek végül is visszanyeri minden emberi képességét, színről színre látja az isteneket, s betegségtől, bajtól, nyomortól megszabadultan, testi-lelki javak mennyei bőségét élvezve él mindörökké. Az egész pedig világosan mutatja, hogy a másvilági élet nem egyéb, mint az elvesztett paradicsomi boldogság magasabb foka.  
> Az egyiptomiak hitére jellemző, hogy a halál utáni életet tartották az igazinak. Földi lakásaikat, házaikat nem nagy gonddal építették, és "vendéglőnek" ("vendégfogadónak") nevezték; annál szilárdabb, véglegesebb és pompásabb formát adtak sírjaiknak, és – ahogy Diodórosz feljegyezte – szó szerint "öröklakásnak" hívták. A halott lelkének neve egyszerűen "az élő", `ankhiu` volt, a múmia-koporsó "az élő szekrénye", `hen en ankhiu`.  
> Menkaura fáraó koporsóján ezt a felírást olvashatjuk: `ankh t'éta`, "határtalan \[azaz örök\] élet."  
> A léleknek viszont kétféle formáját ismerték, az egyik volt a `ká`, az ember kicsiny, szellemi hasonmása, asztráltestszerű lény: a testben lakik, mint a magyar "[[I/Íz\|íz]]", vagy a mese Hüvelyk Matyija, de elválhat tőle, s a halál után el is hagyja. Az igazi lélek a `bá`, sokkal önállóbb lényeg, madár természetesen, mégpedig emberfejű és -kezű sólyommadár; a halál pillanatában ez is elrepül, de az örök életben ismét egyesül halhatatlanná lett földi porhüvelyével.  

Hasonló név az [[A/Alalu\|Alalu]].  

## Lábjegyzetek

[^1]: Lábjegyzet:  
Lásd [[E/Elysium\|Elysium]].  

[^2]: Lábjegyzet:  
Ahogy a nő maga is negatívum, befogadó; lásd erről bővebben [[F/Fény és anyag\|fény és anyag]], valamint [[N/NO#No 2)\|no]] szócikkeket.  

[^3]: Lábjegyzet:  
A vogul `járkum` = óriás sem vélhetően a várkunokra, hunokra való utalás lehet, ha éppen nem a `jár` = föld értelmet kell keresni itt, míg `kum` = ember.  