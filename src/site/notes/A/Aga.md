---
{"dg-publish":true,"permalink":"/A/Aga/","title":"Aga","tags":["titleandheadingonedontmatch","multipleentries","stitched"],"created":"2023-10-25T05:48","updated":"2024-02-01T10:43"}
---


# Aga 1)

#### Tomory Zsuzsa írja:

> A földművelő magyar első kapája, mely szarvas[[A/Agancs\|agancs]]ból, vagy faágból készült. Ez ősi földművelő szerszám a legősibb időkben már ismert volt a Kárpát-medence földművelő népénél. E szerszám alakja ~~lett rovásunk "A" betűje~~.  

Tomory Zsuzsa jól látja, hogy [[A/Ág\|ág]] archaikus alakja lehet aga, mely felhangos párjai [[E/ÉK\|ék]] és [[E/Eke\|eke]] (lásd ezen témát még [[A/Ács\|ács]]).  

Lásd MA írását alant, valamint [[K/Kapa\|kapa]], továbbá még [[A/Ágas\|ágas]]ról [[A/Axis\|axis]].  

# Aga 2)

Katonai elöljáró muszlim országok hadaiban, elsősorban az ottomán hódítások idején. A perzsa `āghā` = úr (sir, mister) szintén ugyanez a szó.  
Az [[A/Agg\|agg]] címnél Vámbéry Ármin által hozott szavak: tör.-tat. `ag`, `ak` "fehér, ősz, tiszteletreméltó"; `aga`, `aka` "idősb, elöljáró, úr".  

A magyar végez (igazgat, intéz) szavunk a görögbe majd latinba v hang-elhagyással ment át. Erről volt szó [[H/Hegemony\|hegemony]] szónál is (de még [[A/Agent\|agent]] és [[D/Demagogue\|demagogue]] szavaknál is előjön).  
A latinban az `ago` = végez, intéz, kormányoz; a hellénben is `agó` = vezet, igazgat, intéz, folytat. \[AJ\]  
Levezethető lenne akár [[V/Vág\|vág]] szavunkból is, mely v-kihagyásosan a hellénben `ag`- (tör, zúz jelentéssel).  
Gondolom van, aki [[A/Agg\|agg]] szavunkból vagy [[A/Ág\|ág]]/ágas/ák/ákos szavakból vezetné le. `Ak` törökben fehér jelentéssel áll, ahogy BL is szól róla előadásában[^1]. [[A/AK\|AK]] alapszót felső jelentéssel adja meg PJI.  

#### Magyar Adorján írja:

> A Csodaszarvas tulajdonképen "fényes" vagy "ragyogó szarvast" jelent valamint kimutattuk mindezeknek az Éggel és tűzzel való összefüggését is. Nos pedig a magyarban nem az ág (fa ága) szóval azonos alakú Ég (mennyég) szó jelent-e égést, azaz tehát tüzet is? Nem a legtöbb nép ősvallása szerint az Ég-e a tűz és világosság ősfészke? Nem meglepetve értjük-e meg ezek után a latin `ignum`, szláv `ogany` tűz szavakat és az indiai mitológia [[A/Agni\|Agni]] tűzistene nevét?  
> Valamint ha tudjuk hogy a nagy Ég-Istent a magyar Úr-nak is nevezi, nem kell-e elcsodálkoznunk azon, hogy a latinban is `urere` = égni és [[U/Uránia\|Urania]], [[U/Uránosz\|Uranosz]] az Ég megszemélyesítői? Csak véletlen egyezések-e mindezek? Nem! Mert hiszen még a törökben is `aga` = úr és apa, ami az indiai Agni-t, a magyar [[E/Ég\|ég]] igét, Ég főnevet és az említett ősmagyar ágos/[[A/Ágas\|ágas]] = szarvas szót juttatja eszünkbe, amely utóbbi a Csodaszarvas neve is volt.  
> \[...\]  
> A görög nyelvben `aga` = csodálatos, csodás, `age` = csodálat, megbámulás, `agetosz` = fenséges, csodás, `agla` = fényesség, ragyogás, fenségesség, `aksziosz`, `akszion` = érdemes, tisztelet, a latinban `augustus` = fenséges, fennkölt, szent, tiszteletre méltó. Mindezen jelzők pedig a világ minden népénél elsősorban is a legfőbb istenség jelzői, sőt annak neveiként is szerepelnek, amely legfőbb istenség pedig vagy a fényességes Égben lakónak vagy egyenesen ezzel azonosnak tekintetik, sőt az Ég szó vagy "az Ég" mondás alatt a magyarban egyenesen az Istent értjük ma is[^2].  

## Lábjegyzetek

[^1]: Lábjegyzet:  
Varga Zsigmond Az ősmagyar mitológia című könyvében áll Gombocz és Peds D. kutatási anyagának kivonata, melyben szerepelnek a ragadozó madárnevekből képezett totemisztikus – persze török eredetűnek mondott – személy és nemzetség nevek: például Akod, török `ákus` = fehér madár, fehér sólyom.  

[^2]: Lábjegyzet:  
Ugyanígy van ez a törökben és szumirban is, ahol Tengir, Tengiz, Dengirra, Dingir egyaránt jelent Istent és Eget.  
Az Ég és az Isten az ami valóban mindenek fölött magas, magasztos, fenséges, csodálatra és tiszteletre méltó.  