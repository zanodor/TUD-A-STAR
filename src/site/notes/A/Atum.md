---
{"dg-publish":true,"permalink":"/A/Atum/","title":"Atum","created":"2023-10-03T11:35","updated":"2024-02-28T17:26"}
---


# Atum

Nem összekeverendő [[A/Aton\|Aton]]nal.  

#### Jankovics Marcell...

...[[D/Duat\|duat]] címnél szereplő sorai szerint:  
> Ré helyett néha **Atum, az öreg napisten** szerepel, és Apóphisz küzdelmének sokkal nagyobb teret szentelnek.  

#### Magyar Adorján írja:

> Az egyiptomiaknál Tum (vagy névelővel Atum) néven nevezett istenség bár Napisten volt, de a lemenő és éjjeli útján lévő Napot személyesítette meg.  

#### Péterfai János írja:

> Tum isten az első, akinek a nevét Atum (A-Tum) formában is írták. Az "A" jelentése a névben közismert, Isten az első jelentése. A Tum nem más, mint a mai Tőm, vagyis az Ősöm, akitől származom. A-Tum tehát az Isteni Tőm, az Atyum, másként Atyám. Ha Tum a Ré istennévvel azonos lenne, akkor csak azt mondanánk, hogy Ré A-Tőm, Ré A-Tyum. Vagyis Ré isten az atyánk. Nem csak a magyaroknak, hanem az összes embernek.  

#### Erőss Diána írja:

> Az egyik legelterjedtebb egyiptomi teremtéstörténet szerint kezdettől fogva létezett Atum, a kétnemű ősisten, az istenek ősapja és ősanyja, aki önnemzéssel hozta létre az első isteni testvérpárt: Sut, a levegő istenét, és Tefnutot, a pára istennőjét. Su és Tefnut az isteni testvérnász egyik mitológiai példájaként egymással egyesülve két gyermeknek adott életet: Gébnek, a Föld istenének, és a csillagos testű tehén alakjában is ábrázolt Nutnak, az Ég istennőjének. Geb és Nut szüleik példájára testvérszerelemben ölelték egymást mindaddig, amíg apjuk, Su, közéjük állva fel nem emelte Geb földtestéről az Eget – így született meg a rendezett Mindenség.  

#### Bakos Attila A Duna Evangéliuma...

...című könyvének 274. oldalán adja közre az [[E/Egyiptomi Halottaskönyv\|Egyiptomi halottaskönyv]] Eljövetel Napjának Könyvéből vett szövegét mintegy a [[M/Monoteizmus\|monoteizmus]] példájaként bemutatva, de az első két pontban mégis egy egyháromsággá alakulással indít, ráadásul egy igen furcsa Atum-Ra-Ptah hármassal:  
> *Egy voltam és lettem három*  
> *Atum-Rá-Ptah egyben.*  

Hogy a kétnemű Atum, a Napisten [[R/RÁ\|RÁ]]/[[R/RÉ\|RÉ]] mellett [[P/Ptah\|Ptah]] ki lehet, hát akkor legyen az Atya-Isten Orion.  

David Gordon White Myths of the Dog-Man című könyvének adata szerint az egyiptomi Halottak Könyve [[K/Kutyafejű\|kutyafejű]] démonnak írja le Atumot. Nos, [[S/Szíriusz\|Szíriusz]] valóban [[A/Androgün\|androgün]] azzal, hogy [[S/Széth\|Széth]] és [[S/Satet\|Satet]] is lehet, de még sok más egyiptomi páros ráhúzható.  

Fontos passzus a Hamlet Malma c. könyvből arra vonatkozóan, miképpen válik rosszá, gonosszá, bűnössé, üldözötté az előző kor:  
> Ami **Atum**ot illeti, ő úgyszólván megelőzi az isteni hierarchiát. Bár csak metafizikai stílusban leírva, ő az a rejtélyes entitás, melyből az Egész sarjadt: lehetne a neve Kezdet-és-Vég \[[[SZAT\|[SZAT]]-nak is ez a jelentése\]. Ilymódon ő a Jelenlét és a titkos Terv, melyet szívesen azonosítanánk magával a csillagos éggel. Az ő rendelése bizonyára maga a változatlan tökély. De most úgy tűnik, vannak erők, melyek titokban gonoszságot (jogtalanságot) műveltek. Ezek az erők mindenütt megjelennek, és rendszerint megkapják az, "erőszakos (hatalmaskodó)" vagy "gonosz (igazságtalan)" jelzőt, vagy mindkettőt. De ezek az "erők" nem gonoszak kezdettől fogva: csak az idők folyamán derül ki róluk, hogy gonoszak, illetve azzá válnak. Csak az Idő változtatja a titánokat, az Aranykor hajdani urait "gonoszságok művelőivé" (vö. 2. függelék). A kijelölt vagy beleértett mérték képzete mutatja meg e "vétkezők" alapvető bűnét: az elrendelt fok túlszárnyalásáról, túl-lépéséről van szó, és ez betű szerint értendő.  
> A megértést itt kizárólag gondatlanságunk gátolja, amellyel általában kezelünk pontos kifejezéseket: például a görög `moira` szót – moros írásképpel is – "sors-nak", "végzetnek", néha "végítéletnek" fordítják; a moira egy fok a 360°-os körből; ha erre ügyelünk, jobban megértjük az olyan verssorokat, mint Od. I 34-36, ahol Aigiszthoszt kétszer is azzal vádolják, hogy hyper [[M/Moron\|moron]], mértéken túl cselekedett (Devecseri G. fordításában "a végzeten is túl", illetve "sorsa fölött"). De hát hogyan is léphetné túl bárki saját végzetét? Hogyan lehet bárki is túlméretezett a sorssal szemben? Ez magát a végzet-fogalmat tenné érvénytelenné.  

Az At Random: Thoughts and Observations on Life, Morality, Sex, Time, Truth and War című könyvben az áll, hogy Atum isten is hasonló maszturbálás és magömlés révén hozta volna létre a Nílust, ahogy [[E/Enki\|Enki]] a [[T/Tigris\|Tigris]]t és Eufráteszt.  
Mivel [[N/Nimrud\|Nimrud]] neve Nemző Rúd és [[O/Orion\|Orion]] címnél volt szó vízfakasztás kapcsán másról is, mondható Atum Orionnal egyeztethető Atya istennek?  

Borbola János A magyarok istene című Ősi Gyökér 2005/1. sz. megjelent tanulmányából való a mellékelt kép. Mutatja, hogy a név másképp is olvasható, de az ő olvasatát sem találom jónak.  
![assets/Atum_image1.jpeg|invert_dark](/img/user/A/assets/Atum_image1.jpeg)  
[Ezen](https://www.borbolajanos.com/images/stories/cikkek/Birok.pdf) oldaláról származó másik képén tovább erőlteti.  
![assets/Atum_image2.png|invert_dark](/img/user/A/assets/Atum_image2.png)  

Egészen hasonló név hozzá az Aten változataként is ismert [[A/Aton\|Aton]]. Az Atum Tum-je lehetne [[D/DON\|DON]] és [[T/TEN\|TEN]] nevekkel összevethető.  
Igen hasonló módon képzett az indián nyelvű, eredetű, de magyarul tökéletesen értelmezhető [[T/Totem\|totem]]. Lásd még [[A/Atom\|atom]].  