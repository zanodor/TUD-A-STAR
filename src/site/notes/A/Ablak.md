---
{"dg-publish":true,"permalink":"/A/Ablak/","title":"Ablak","tags":["dg_uploaded"],"created":"2023-10-21T03:47","updated":"2023-10-25T12:19"}
---


# Ablak

#### Péterfai János írja:

> Az Ab-Lak névben a Lakon lévő Felső nyílás az Ab. Egyes ősi városokban tényleg csak a tetőn lehetett bejutni a laktérbe.  

#### Magyar Adorján írja:

> [[C/Çatal Hüyük\|Çatal Hüyük]]-ben a házak egymáshoz tapasztva, nem ritkán közös falakkal épültek. Sokuk emeletes volt, és a tetőn keresztül lehetett bejutni a kicsiny, nagy valószínűséggel egyetlen családnak otthont adó lakótérbe.  
> Szibériában ilyen, földbe mélyített és tetőzettel ellátott házak ma is vannak, és amelyekbe fölülről, vagyis az ógon (aknán) át járnak be.  

Lásd még [[O/OG\|OG]], [[O/OK\|OK]] és [[S/Spy\|spy]].  
[[O/OP\|OP]] új etimonnál írottak alapján AB = OP, mint fénybeömlő nyílás.

Az arab-perzsa `ablak` fekete-fehér, ami [[T/Tarka\|tarka]] vagy [[O/Ordas\|ordas]] szavunkkal lehet egyező értelmű. Az arab `ablaq` = kockás (innen a fekete-fehér) és Rajki András arab etimológia szótárának adata szerint az arab `blq` = fehér!  

A fekete-fehér a fény és árnyék megoszlására utal, mint ahogy [[L/Libra\|Libra]] címnél is volt erről szó, vagy lásd a [[J/Jin és jang\|jin-jang]] jelet.  

#### Jankovics Marcell írja:

> *A Mádéné rózsái* mesében a királyfi tündérkeresőben a Naphoz megy útbaigazításért, de az nem tud segíteni rajta, mert "sok ablakon" nem lát be. Más meséből kölcsönözve magyarázatot, azért nem, mert az ördög lakta elátkozott várnak csak vakablakai vannak. Amikor a mese hősnője legyőzi az ördögöt, a vakablakok eltűnnek, a kastély kivilágosodik (Brugó, az ördög). Tréfás meseváltozatban: ablaktalan házába a szegény ember zsákban hordja a világosságot (vö. "Sándor, József, Benedek, zsákban hozzák a meleget"), mígnem egy legény 300 forintért ablakot nem vág rajta (Az elátkozott pipöretyúk). Az ablaktalan ház a téli hónapokat jelképezi, a 300-as szám – l. a maga helyén – az év világosabb napjaira utal. (Világosság és meleg a tavasszal érkezik.)  

#### A Czuczor-Fogarasi szótár ablak szónál írja:  

> Származására nézve, ha gépileg csak ab gyököt vennők föl, ez a többi magyar szókkal nincs fogalmi, illetőleg családi rokonságban, azonban ha tekintetbe vesszük, hogy egyezik vele a szlovák-cseh `oblok`, és a fényes, csillagos eget jelentő `obloha`, melyek összetett szók az o és blok, bloha elemekből, s ezekkel ismét rokon a `blk`, mely fényt, villámot jelent, továbbá, hogy ezekhez hasonlók a héber (`balág`), szankszkrit `blász`, hellen jlegw, jlogew, latin `fulgeo` melyek mind világosságot jelentenek, végre, hogy ezekkel tökéletesen összeüt a magyar [[V/Világ\|világ]], tájdivatosan velág, akkor épen nem hibázunk ha gyökül vil, vagy vel, vagy az önhangzó előtételével ivl vagy evl = avl = abl hangokat vesszük.  

A fenti fonológiai értelmezés alapján metatézisről volna szó és a szlovák-cseh `oblok` = ablak, másutt `oblok`, `oblak` = felhő és `obloha` = (csillagos) ég szavak mégsem ablak szavunkból erednek? Nehéz tudni. Tény, hogy a fentebbi adatok szerint a régi ablakok az égre néztek.   
Hogy a [[B/Black\|black]] (mely szintén az ég sötétje lehetne) ablak szavunkból eredő lenne-e, ez nehezebben megállapítható, de a [[D/Dark\|dark]] = sötét szót [[T/Tarka\|tarka]] szavunkból eredőnek tartva nem kizárt.  

Mivel szláv nyelvekben `oblik` és hasonló alakú szavak alakot, formát jelentenek és ezek kapcsán görbe, Nyilazó emberre (és Orionra) gondoltunk, lehetséges, hogy ív > ab levezetést kell alkalmazni és ez esetben ablak tényleg a szlávból (szkítából) átvét, viszont az is lehetséges, hogy [[A/Alak\|alak]] szavunk ajakhangos változata oblik.  