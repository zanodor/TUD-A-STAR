---
{"dg-publish":true,"permalink":"/F/Fajd/","title":"Fajd","tags":["dg_uploaded"],"created":"2023-11-10T04:01","updated":"2023-11-10T04:01"}
---


# Fajd

#### Varsa Mátyás A legrégibb magyar mítosz...

...című tanulmányában ezt a szót is előveszi, mert szerepelt az ugor (vogul?) mítoszban. Úgy érvel, hogy a főszereplő Füvecske nevű fiú (fű = fiú) nem más, mint maga a fajd (fiú > faj > fajd \[ahol a -d kicsinyítő\]). Kétségtelen, hogy amennyiben a fajd napmadár és a hős is napfiú, akkor ezek azonosak is lehetnek. VM még azt is mondja, hogy nem kizárt, hogy a fiú szülei a rege régebbi változatában fajdok voltak. Továbbá:  
> A fajd megszemélyesítése nem idegen a finnugor kultúrkörtől. A Kalevipoeg így beszél Kalev menyasszonyáról: "fajd tojás fiasodott /-/ fajdból Linda, szép szüzecske"; máshol: "vőlegényéhez vezették, / fajd leányát, lányseregbe /-/ kőből rakott rejtekében / Pázsit-anyó pátyolgatta, / erdő-leány ékítgette"; vagy épp: "jött a fajdleányt megkérni, / Lindát vonni varsájába."  
> \[...\]  
> Mindkét rege mögött egy mítosz és egy rítus áll. Az első rege négy karakterre épül. E négy karakter a fű a fiú, a faj és a fajd. A fűből fiú lesz (miután az anyó rituálisan azonosítja vele), a fiúból fajd (rituálisan azonosul vele ő maga), a fajd a fajta lélekmadara, ereje, elődje. Másképp elmondva: az embert Földanya magába fogadja, amikor meghal, de lelke hamarosan megjelenik újra fű alakban. A fű fajddá válik (azáltal, hogy a fajd lelegeli a legényt). A fajd lélekmadár (bölcsőkön ábrázolják), amely az újszülöttekbe száll.  

Tényleg nem kizárt, hogy akár ezen mítosz eredeti magyar változata az, ahonnan a magyar szó eredetét veszi. A (csillag)mítoszok adják a magyar (és utódnyelvi \[elferdített\]) szókincset. Tehát ahogy a [[M/Magyar\|magyar]], [[M/Magor\|Magor]] és [[M/Madár\|madár]] nevek összefüggőnek mutatkoznak, úgy a fajd is lehet olyan madárnév, mely beszédes: mondani akar valamit, de csak a monda alapján érthető, hogy mit: a madár lehet anya és fia/fiókája ([[F/Fióka\|fióka]]: fiúka) is madár, de már napmadári minőségben. A [[F/Fészek\|fészek]] pedig nyilván az égen is megtalálható hely, de vajon szabad-e a Tejút-vulvához ragaszkodni, amikor Fiastyúk (lásd [[P/Pleiadok\|Pleiadok]]) csillagkép és az Orion öve alatt Fürjfészek is létezik (lásd róla [[F/Fészek\|fészek]])?  
Hogy a lucfajd tápláléka javarészt fenyőtűkből és fenyőmagvakból áll, ez is beszédes lehet.  

A legérdekesebb dolog talán viszont az, hogy úgy tűnik, a [[P/Pleiadok\|Pleiadok]] neve egyes számát tekintve fajd szavunkból eredhet. Viszont mivel a [[F/Faj\|faj]] és [[F/Fajta\|fajta]] szavak is rokonok, kijelenthető lenne, hogy ez emberi faj eredete a Pleiadok, ahogy egyesek mondják (még PJI is említi, a Vega és más csillagok mellett)? Na, ne szaladjunk ennyire előre...  