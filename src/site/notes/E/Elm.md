---
{"dg-publish":true,"permalink":"/E/Elm/","title":"Elm","created":"2023-10-26T05:36","updated":"2024-03-11T21:17"}
---


# Elm

Szilfa. A germán `elmo`, `alma` piros/vörös, továbbá perzsa `âl` = élénkpiros, rózsaszín (aveszta `auruša` = bíbor) szavakhoz lehetne köthető. Már első látásra [[A/Alma\|alma]] szavunk tűnt gyanúsnak, almaszínű értelemben. A perzsa szóban él-ő, él-énk szavaink ismerhetők fel.  
Tán nem tartozik ide, de a vogul `elm` = levegő (a több helyen taglalt finn `ilma` szintén).  
Tulajdonképpen ezen finnségi, de tündérnek értelmezett szavakból kiindulva írja...

#### Magyar Adorján Ősműveltség...

...című könyvében a tündérlángocskák kapcsán Szent Elmo tüzéről írja:  
> Lehetséges, hogy e hozzáalakított nevet az olaszoktól átvéve, e fényjelenséget a németek `Elmsfeuer` = Elmsz-tűz néven nevezik. Hogy azonban ez elnevezés valamikor h hangos kezdetű is lehetett és tehát a Helena névből is származhatott, ezt mutatja az, hogy ugyane fényjelenséget németül még `Helenenfeuer`-nak is nevezik. Viszont lehetséges, hogy megvolt ugyane tündérlángocskák h nélküli neve már igen régen is, mivel hiszen úgy a mi Ilona nevünk is h hang nélküli, valamint a mi Ilonánkkal azonos finn tündéri istennő-személy neve is **Ilma**, amely utóbbi név tehát az olasz `Elmo` és német `Elm` névvel teljesen azonos, úgyhogy az átalakítás tulajdonképpen csak annyi, hogy a pogány eredetű tündér, avagy tündérek, helyébe keresztény férfi-szent neve tétetett.  

Mivel a fenyő kitűnően ég, talán innen lehet, hogy a keltában `ailm` = ezüstfenyő (mely jelkép délen, Egyiptomban pálma volt és ez a jelentés átterjedhetett(?) a kelta szóra is, de mint látjuk, épp p-előhangmentesen ez a pálma vagy alma szavunk kell legyen), melyről Jankovics Marcell A fa mitológiája című könyvében ír, amikor a Robert Graves által rekonstruált kelta-ír/brit [[O/Ogham\|Ogham]] ábécé/fanaptáron megy végig: az első, "a" magánhangzót jelző kelta `ailm` = ezüstfenyő volt hivatott jelölni a [[T/Téli napforduló\|téli napforduló]] napját (az akkori december 24-ét).  
Ez az ailm az angolba érve már szilfa jelentést vett fel, talán [[J/Judeo-kereszténység\|judeo-keresztény]] hatásra (szül-szil párhuzamokat lásd Jankovics Marcell könyvének 57. oldalán).  

Cseresznyeszín a [[C/Cerise\|cerise]].  
Lásd még szintén ehhez az indo-európai \*el(k) szóhoz hivatalosan tartozó(?) [[E/Elk\|elk]].  