---
{"dg-publish":true,"permalink":"/C/Csiga/","title":"Csiga","tags":["dg_uploaded"],"created":"2023-11-18T09:03","updated":"2023-11-18T09:03"}
---


# Csiga

#### Péterfai János írja:

> Csiga szavunk jelentése egyenesen felkavaró. Két eleme, a Csi, és a Ga azt jelenti, hogy a Nap-Háza. Tehát amikor a Csiga szóval találkozunk, akkor erre a jelentésre kell gondolnunk. De a Csi-Ga miért kapta ezt a szép nevet? Talán a házának kanyarodásáért? A csiga háza valóban az [[A/Aranymetszés\|aranymetszés]] számsorának megfelelően tekeredik, amit csigavonalnak is nevezünk.  
> 
> Az építkezéseknél csigát használtak, a csigasorok nagyon megkönnyítették a hatalmas kőtömbök mozgatását. Több lelőhelyről is kimutatták a régészek, hogy az építők csigákat is alkalmaztak a nehéz kövek mozgatásához. Egy tíz tonnás kőtömb a csigák segítségével egészen könnyen mozgatható. Ez a tényező is lehet oka a Nap-Háza jelentéshez. A Nap a király is, a fáraó, akinek háza a piramis is lehetett.  
> Csiga-biga gyere ki, ég a házad ide ki, mondja a gyerekdal. Tudjuk, hogy nem ég a csiga háza, mégis jöjjön ki, kap tejet, vajat, holnapra is marad. Tehát mégis a Csiga a Nap Házából való lény, akinek a háza az Ég (ige is), elvégre a Napnak valóban az Égbolt a háza, ami nappal Ég is, vagyis világos van. Ha kijön, vagyis felkel a Nap, vagy előbújik a felhők mögül, akkor finomságokat kap, amiből holnapra is marad, vagyis holnap is felkel a Nap, ne féljen senki. Nem kell lemészárolni sok embert, hogy feljöjjön a Nap az égre. A gyerekdal, ami nagyon régi lehet, bizonyságot ad arra, hogy a Nap folyamatosan minden reggel fel fog kelni.
> 
> A csigát jelentő [[H/Helix\|Helix]] magyar jelentése tehát hasonlatos a Csiga szó jelentéséhez. De honnan tudták a görögök, hogy a Csi-Ga mit jelent? Ami után Helix nevet adtak a csigáknak? Talán mégis magyar eredetűek a görögök, bár elég haszonelvűek lettek az idők folyamán.  

Az [[E/ET\|ET]] címnél is taglalt finn `etana` = csiga szó ugyanolyan magyar tudást hordoz, mint a Csi-Ga, azaz ez is magyar név, és magyar eredetiségét igazolja a finneknek is.  

Magyar Adorján [[P/Polip\|polip]] címnél említi csiga szavunkat hangalaki lehetséges változataival mint általa kazár szócsoportbelinek jelölt szót.  

#### Bakos Attila A Duna Evangéliuma...

...című könyvének 203. oldalán szól a [[C/Csigavonal\|csigavonal]]ról:  
> A ceruzát fogó gyermekkéz első összehangolt (teremtő) mozgása ma is a csigavonalakat, köröket papírra rovó mozdulat. A jel megszokott szimbólumai az indák, kacsok, csigaházak, kígyó és a bélrendszer. A révülő sámánok sámánutazásának jellegzetes, első állomása, a geometrikus hallucináció jellegzetes mintái. A kifelé haladó spirál születést, a befelé haladó halált, visszatérést jelent. A csigavonal az őstantrában a ritmikusan pulzáló idő ősi szimbóluma, [[V/Visnu\|Visnu]] Isten ki- és belégzésének grafikus szimbóluma. Az őstantrában a csigavonal az [[A/Anyaméh\|anyaméh]], a női teremtő erő szimbóluma, [[K/Kagyló\|kagyló]]k és csigák formájában, míg a kígyó a [[L/Lingam\|lingam]], a férfi teremtő erő szimbóluma.  

#### Varga Szilvia Ősi értékünk a szalonnai Napnak szentelt templom...  

...című Ősi Gyökér 2004/3. számában megjelent szalonnai naptemplomról szóló cikkében a GYÁ által [[K/Kalács\|kalács]] és [[U/Újév\|újév]] címnél taglalt témát írja meg (nyilván őutána) (a hibásan leírt vezetékneveket én itt már javítva adom):  
> A mai bejárati ajtóba beépítve gyönyörű kővéset látható, négy sorban elhelyezkedő csodaszép csigamotívummal. Ezek a csigavonalak a Nap útját ábrázolják az évkörben. Ez a kővéset a Nap útjának mintája, a Nap útjának térképe. A Nap útját két tudós vizsgálta és mérte le, Ross professzor Dél-Amerikában és Beély Sándor mérnök az 1930-as évek végén. Botok illetve kövek segítségével mérték le a Nap reggeli és esti vetületét, és ahol az árnyék találkozott azt a helyet megjelölték. Egy éven át rendszeresen végezték ezt a műveletet s a végeredmény a [[L/Lemniszkáta\|lemniszkátá]]nak a formája lett: egy hatalmas nagy fekvő nyolcas.  
> A nyári időszakban a csigavonal sűrűbb formában rajzolódott ki, a téli időszakban kicsit lazább csigaformák jelentek meg. A Nap útja tehát tudományosan is bizonyítva, egy sokszoros spirál, azaz egy csigavonal. Ha ez a forma kicsi, inkább kezdeményszerű, akkor csírának nevezzük, mint tavasszal a föld alól kibújó kis növényeket. A kalocsai asszonyok hímzéseiken ezt karikónak hívják. A Nap útja tehát a nyári és téli napforduló idején csiga-vonalat ír le.  { #gscxfn}


Molnár V. József Világ-Virág című könyvének 94. oldaláról való a [[S/Spiral\|spiral]] címhez is betett két kép.  
![assets/Csiga_image1.jpeg](/img/user/C/assets/Csiga_image1.jpeg)  
[[R/Rózsa#Forgórózsa\|Forgórózsa]] cím/alcímnél is szerepeltek más hasonló adatai.  
Dr. Kovács Sándor Gán.Muš – a kígyó kertje avagy a sötétség című az Ősi Gyökér 2010/1-2. sz. megjelent cikkében áll, hogy a majáknál a tengeri csiga volt a [[N/Nulla\|nulla]] jele.  