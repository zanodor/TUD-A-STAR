---
{"dg-publish":true,"permalink":"/C/Clock/","title":"Clock","created":"2023-11-03T12:18","updated":"2023-12-25T10:38"}
---


# Clock

Óra; falióra; órával időt mér (munkahelyen is). Német párja `Glocke` = harang, csengő jelentésű.  

TZs, nyilván a [[C/Calendar\|calendar]] szónál szereplő MA adatok hatására, halad szavunkkal veti össze. A nyelvészet a rokon germán szavakat a középkori latin `clocca` = harang (francia [[C/Cloche\|cloche]] szintén harang) szóhoz köti. Ez utóbbit EP kelta eredetűnek véli, az ír `cloc` és walesi `cloch` alapján. A modern ír nyelvben is `clog` = harang, óra(mű).  
A szinte azonos, [[C/Clout\|clout]] szónál előjövő óír `cloth` és walesi `clod` = hírnév jelentésű.  

[[K/Kolomp\|Kolomp]] szavunk nekünk is van. Nehéz másra gondolni mint kondul, kong és hasonló szavakra eredetéül, de mindenképp hangkiadáshoz kötve. Bár ha az időre gondolunk, az rohanhat, szaladhat és akár kulloghat is.  
A [[K/KOL\|KOL]] gyököt körüljártuk [[W/Wheel\|wheel]] szónál, amennyiben a harang mégis a [[K/Kor\|kor]]/[[K/Kör\|kör]] = idő jelzéséből neveztetett így el.  

#### Magyar Adorján is írja:

> Az időnek bizonyára létezett valamely kel, kol avagy kal alakú kőrös szócsoportbeli neve is, amit az is igazol, hogy habár r-es kiejtéssel, de kor szavunk idő értelme ma is megvan. Mivel pedig a fölhozott kal-, kol- kezdetű szavaknak mind haladás értelmük is van, eszerint kétségtelen, hogy a latin-olasz `currere`, `correre` = futni, haladni ige is ide sorolandó, annál is inkább, hogy a finnben is `kire` = sietség, gyorsaság, `kierla` = kanyarog, bolyong, `kerke` = gyors, `karku` = futás, `karka` = rohan, `haari` = szaladgál, az oromoban pedig `kara` = utazni, `huris` = gyors.  

[[K/Kaláka\|Kaláka]] szavunk is létezik.  
Amennyiben az l hang itt is vendéghang, kuk, kük kerekséget fejeznek ki és a [[C/Cycle\|cycle]] szónál írottak érvényesek ide is: az idő körben halad, hogy az első órák, legalábbis számlapjuk kerek volt, az kevésbé érdekes.  
Akár [[K/Kerek\|kerek]] és [[K/Kerék\|kerék]] szavaink R>L változással is kiadják illetve lehetett efféle szavunk.  

#### Buji Ferenc nyelvész...

...[[K/Knee\|knee]] címnél szereplő passzusában orosz azonosát találjuk:  
> Az orosz "térd" jelentésű szónak – `koleno` – más az etimológiája: vagy az "inogni" `kolebaty` szóval van összefüggésben, valószínűbb azonban, hogy a magyar `kall` ("üt", "ver") ige oroszban is meglévő származékaival (pld. `kolokol`: "harang") függ össze (vö. lábaival kalimpál).  

#### Végvári József...

...[[A/Az égig érő paszuly mese\|Az égig érő paszuly mese]] elemzésénél szóba hozza a tyúk kotkodálása kapcsán az angol [[C/Cluck\|cluck]] és clock szavakat. [[K/Kotlik\|Kotlik]] címnél csak ide vonatkozó rész szerepel és annak is csak egy kivonatát adom itt:  
> Megfigyeltük-e már, milyen ütemérzékkel kotyog a kotlós a csibéinek? Mintha óra lenne beleépítve!  
> Ekkor már meg tudunk magyarázni legalább két nyelvi sajátosságot: 1) a magyarban azt, hogy a kotyog és ketyeg nemcsak hangrendi párt jelöl, hanem itt mélyebb tartalmi összefüggés van a két szó között; 2) az angolban a kotlóstyúk furcsa `clock-hen` 'óra-tyúk' nevét, melynek első elemét a legtekintélyesebb angol szótár \[OED\] csakis hangutánzóként fogja fel ([[C/Cluck\|cluck]] = 'kotkodál'), és élesen elválasztja az óra jelentésű clock főnévtől, melynek eredeti jelentése: harang (lásd német `Glocke` 'harang, csengő').  

Luca-napi kotyolásról [[K/Koty\|koty]] címnél is volt szó. Falvay Károly Nagyboldogasszony c. könyvének 129. oldalán a Luca, Luca kity-koty szöveget hozza; könnyel ehet-e még itt is utalás az idő múlására, hisz az év végén járunk.  