---
{"dg-publish":true,"permalink":"/C/Chador/","title":"Chador","created":"2024-01-30T06:49","updated":"2024-01-30T06:49"}
---


# Chador

Muszlim nők fekete mindent eltakaró ruhája, mely a perzsa `čādar` = fátyol szóból ered. E szó olyannyira [[S/Sátor\|sátor]] szavunkból ered, hogy a perzsa szó valódi jelentése is sátor és a ruha/fátyol jelentés csak később rakódott rá.  

Ha megnézzük a ruhát, tökéletes égjelkép (sok más viselethez hasonlóan): csak a csillagok hiányoznak róla. Szinte megegyező a kereszténység nővéreinek ruházatával.  
![assets/Chador_image1.png](/img/user/C/assets/Chador_image1.png)  
![assets/Chador_image2.jpeg](/img/user/C/assets/Chador_image2.jpeg)  
Könnyen lehet, hogy mindkét szokás egy tőről ered és papnők szertartásos viselete lehetett.  

A női [[H/Haj\|haj]], mint ősi szexuális szimbólum (ahogy a [[T/Talmud\|Talmud]] mondja, *széár beisá ervá*, vagyis "a nő haja erogén") eltakarásának magyar eredete lehet, hogy a szüzességét elvesztő lányok haját levágták illetve a férjezett asszonyok fejét bekötötték. Lásd erről MA adatát [[H/Hair\|hair]] és [[P/Párta\|párta]].  
Lásd [ezen](https://www.arcanum.hu/hu/online-kiadvanyok/MagyarViseletek-magyar-viseletek-tortenete-2/iv-a-kozepkori-magyar-viselet-3A8/3-magyar-viselet-a-xv-szazadban-a-luxemburg-haz-a-hunyadiak-es-a-jagellok-koraban-4A9/fejkendo-fokoto-parta-4C9/) oldalon képekkel.  

#### Kandra Kabos Magyar Mythologia...  

...című könyvének végén is szerepel adat róla:  
> A Naptisztelettel áll kapcsolkozásban azon néphit is, hogy az asszonynak nem lehet hajadon fővel a Nap előtt, ki a házasság jó szelleme, - megjelenni. "Ha egyszer az asszonyt felkontyolták, asszony lett belőle, többet nem szabad, hogy a nap megsüsse a fejét. Künn a fejrevalót mindig fenn kell tartani."  
- Lásd még [[K/Konty\|konty]] (KK sorai oda is betéve). Lásd még [[B/Burqa\|burqa]].

Az eltakarásról csak annyit, hogy épp ellentétes reakciót is kiválthat. Nemcsak naturisták, nudisták véleménye, hogy a lemeztelenítéshez képest a ruha erotikusabban is hathat, mert a szemlélő képzeletére van bízva, hogy mi lehet alatta. Azaz a vágyat akár nemhogy csökkentheti, növelheti is, az agresszió irányába.  

[[M/Meztelen\|Meztelen]] címnél (is) volt szó [[K/Kalap\|kalap]]levételről. Azon sorok után következő passzust...

#### Supka Géza Kalandozás a kalendáriumban...  

...című könyvéből lásd [[K/Kendő\|kendő]]. Onnan térünk vissza:  
> A fejbefedésnek ez az imával kapcsolatos módja is természetesen a Keletről szivárgott be Európába: Gondoljunk csak a zsidó imádkozásra, amelynél a hívő kendővel fedi be a fejét, vagy újabb időkben kalapot tesz a fejére, ha az Istenével beszél. Keresztény templomban viszont ugyanilyen magatartásból a legnagyobb botrány lenne; mint ahogy a katolikusok nyilvános körmeneteinél, sőt néha a temetési meneteknél is megkívánja a közvélemény a kalapemelést.  
> A fejnek lepellel, illetőleg halottas lepedővel való beborítása nem csupán zsidó, hanem általában sémita szokás. Így került ez a mozlimokhoz is, akik a maguk halottas leplét, hogy állandóan kezük ügyében legyen (mivelhogy soha senki sem tudhatja, mikor kerül a másvilágra), a fejükre csavarták. Ebből lett a [[T/Turban\|turbán]]viselet. A turbánt pedig, ezt az egyszerű halottas leplet, aztán nyomban újra bekapcsolta az ember a maga hatalmi ideológiájába: karó tetejére húzta, hogy így fejezze ki az iszlám Gessler-kalapját.  

Itt még jó alkalma lett volna elmondani, hogy a fekete burka és más nevű viselet a halál szimbóluma mellett az ég sötétjére is utal a nők esetében és [[F/Fekete istennő\|fekete istennő]] címnél írottak alapján vizsgálható.  
Ahogy (a más Supka Géza féle adattal is ellátott) [[F/Fátyol\|fátyol]] címnél is írja Molnár V. József Bak – Karácsony hava, Boldogasszony hava című Ősi Gyökér 2006/4. sz. megjelenő cikkében Árpád-házi [[S/Szent Margit\|Szent Margit]]ról (1242-1271). Ikonográfiájának jellemzője, hogy fekete fátylát és köpenyét csillagok díszítik \[helyben vagyunk\], kezében liliomot, olykor könyvet is tart.  

Supka Géza könyvében ugye a hatalmi szimbolika kapcsán taglalja a dolgokat:  
> A hatalomszomj persze a fátyolt is belevonta a maga szimbolikája körébe. A legnagyobb, mert örök osztályharcnak, a férfi és a nő között folyó örökös hatalmi háborúságnak mindenkori áldozata, a nő, kénytelen volt a férfi hatalmi akarata következtében fátyolt ölteni, mert még az arca is a férfi magántulajdona, elrejtheti idegen szemek elől. Így lett a "fátyolöltés" az apácarendek jelképévé is. Az azután már csak a modern nő önkéntes megalázkodási vágyából fakad, hogy ezt a keleti fátyoldivatot átvette. Igaz, hogy az "arcbőrvédelem" szépítő címét adta ennek a divatnak, amely azonban voltaképpen inkább árt a bőrnek, mintsem használna.  