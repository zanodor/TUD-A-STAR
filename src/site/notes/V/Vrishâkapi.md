---
{"dg-publish":true,"permalink":"/V/Vrishâkapi/","title":"Vrishâkapi","created":"2023-11-07T10:11","updated":"2024-02-10T04:26"}
---


# Vrishâkapi

Az Oriont érő kivégzésekkel/lefejezésekkel és az Orionnal együtt álló Napokkal (mint Mithra (lásd [[M/Mithra és a bika\|Mithra és a bika]]) és [[P/Prajapati\|Prajapati]]) kapcsolatban egy újabb név jön elő, Tilak Orionjának VII. fejezetében.  
Vrishâkapi szerinte szintén az Orionnal azonosuló Napot személyesíti meg. Az egyik versszakban sárga szarvasként[^1] is megjelenő Vrishâkapinak pedig (majdnem[^2]?) szintén fejét szegik. (A fej szegése nyilván égi pályák változását, metszéseit jelentik, ahogy a Hamlet Malmában is születtek ilyen értelmezések Agnival és Szómával kapcsolatban. Lásd még [[F/Fej\|fej]] címnél, külön alcímnél.)  

A név elemzését a [[H/Hapi\|Hapi]] taggal kezdjük, minthogy ez Egyiptomban is meglévő név, ráadásul nem is akárki ősneve, (Richard H. Allen könyvében biz. Hewitt szerint) [[S/Széth\|Széth]]é. Azé a Széthé, aki Egyiptom egyik eredeti nagy istene volt, majd később (az idő múlásával, nyilván a [[P/Precesszió\|precesszió]] hatásával) negatívvá vált. [[O/Ozirisz és Széth\|Ozirisz és Széth]] hatalomcseréje úgy tűnik, a [[N/Nagy Év\|Nagy Év]]ben a keleti Szíriusz-Orion mitológiában is tükröződik.  
És hogy mennyire betájolható az égi terület, mutatja, hogy Péterfai János szerint Ha-Pi eredeti értelmében Háza a Csillagoknak, és ha másutt azt írja, hogy a [[N/Nílus\|Nílus]] neve is, akkor a Tejút(anya) neve is kell legyen. Márpedig az Orion a jelenlegi világkorszakban több égi metszéspont kereszteződésében áll és a Vrishâkapi és Prajapati alakok fejvesztése nyilván erre (is) utal(hat).  
Kapi Max Müller szerint emberszabású majom ([[A/Ape\|ape]]) jelentésű, ahogy várhattuk is. Ezen ape szót közben [[E/EB\|EB]] szavunkkal vetettük össze.  
A szanszkrit `kapi` héber párja `koph`, szintén majom jelentéssel ([[K/Kópé\|kópé]] címnél is szerepeltek).  
Hogy a török `kapi` = kapu itt kapóra jön vagy sem, nem tudni. Tény, hogy az égen más sincs, csak kapu. Illetve ez a Tejútanya-szuka vulvája lehet a Nyilasban.  

Ami az előtagot illeti, `vrishan` = bika és öntöző jelentésekkel megadott Müller által, de a friss szóval is hasonlítható. (Itt jut eszünkbe [[O/Orion\|Orion]] vízfakasztása, meg hogy Orion mellett ott a Bika, és a bikacombbal azonosuló Széth is.)  

Mivel Vrishâkapi szarvas, ezért a bika itt is szarvasbikát kell jelentsen.  
Tilak könyvének 196-197. oldalán vonja le a végkövetkeztetéseit, miszerint Vrishâkapi egy [[M/Mriga\|mriga]], azaz szarvas, és eltűnése azt jelenti, hogy a Nap Orionban tartózkodik.  

## Lábjegyzetek

[^1]: Lábjegyzet:  
A sárgaságnak is van szerepe, hiszen ahogy [[S/Sika\|sika]] címnél is láttuk, az őzek nyárra sárgulnak ki. (De ha már itt tartunk, Péterfai Jánosnál [[S/Szarvas\|szarvas]] Szár-Vas, Aranyfehér, mely utalás lehet a sárgásbarna bundára, rajta a fehér foltokkal.)  
Tilak könyvének 181. oldalán szól a sárgaságról.  

[^2]: Lábjegyzet:  
Tilak Orionjának 186. oldalán az áll, hogy mégsem Vrishâkapi esik áldozatul Indrané keze által.  