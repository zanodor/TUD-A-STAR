---
{"dg-publish":true,"permalink":"/V/Väinämöinen/","title":"Väinämöinen","tags":["dg_uploaded"],"created":"2023-10-15T02:43","updated":"2023-10-25T02:21"}
---


# Väinämöinen

#### Varga Zsigmond Az ősmagyar mitológia...

...című könyvében írja (látjuk, miért, miképp lett tengeristennőnek beállítva [[I/Ilmatar\|Ilmatar]]: már nem értették a valódi mibenlétét):  
> Vajnamöjnen anyja Ilmatar a nyílt tengeren úszkál. Egyszer csak megjelenik egy kacsa s hét tojást rak Ilmatar térdére. Ilmatar a szokatlan érzésre megrándítja térdét, a tojások a vízbe esnek és töredékeiből alakulnak a föld, az ég, a nap és hold, és fellegek. "*Tört tojásnak alsó fele, Válik alsó földfenékké. Tört tojásnak felső fele, a felettük való éggé, sárgájának felső fele, fényes nappá fenn az égen, Fehérjének felső fele, a halovány holddá lészen, Tojásból mint tarka rész volt, égen csillag lesz belőle, tojásból mi fekete volt, lesz belőle ég felhője.*" Ennél világosabb kommentár nem szükséges.  
- Pedig lehetne. Ilma-Tar aligha lehet Lég-Leány/Tündér értelmű történet alapján, csak Ilona Ég-Anya értelemben.  

#### Magyar Adorján írásában...

...mint Napisten kerül elő:  
> A finn Kalevalában Ilma istennő a tenger színén ringatózva úszik, hánykolódik. Szüzességét megunva Ukkót, a főistent hívja, aki kacsa képében megjelenik és az istennő térdére teszi le tojását, amelyből azután a napisten, vagyis Väjnämöjnen, azaz a finnek nemzeti istene kel ki.  

Másutt (épp az iménti sorokkal ellentétesen – bár az öreg és a fiatal sokban azonos, főleg, hogy halál és feltámadás köti őket össze) öreg Napistennek mondja és hogy fiatal megszemélyesítései egyike Lemminkäjnen szerelemisten.  
Másutt:  
> A finnek öreg Väjnämöjnene tehát azonos a mi népmeséink gyönyörűen énekelő öreg Vörös [[K/Koldus\|koldus]]ával is (a vörösen lemenő Nap) de azonos Orpheusszal is, aki szintén gyönyörűen énekel, embert, állatot is elbűvöl és aki lemegy az Alvilágba vagyis a Halál országába.  
> Némely őstörzsünknél ugyanis szokták volt a távozó Napistent fiatalnak is mondani. Orpheusz az Alvilágba Euridikeért, kedveséért megy le de őt visszahoznia nem sikerül. Ugyanez indíték megvan Väjnämöjnennél is, amely szerint ő meg "[[E/Észak\|Észak]]honba", azaz szintén a Halál országába, megy el, ifjú feleséget szerezni, ami azonban neki sem sikerül mert a lány nem akar öregemberhez menni.  

#### Jankovics Marcellnél...

...álló adatok szerint viszont Väinämöinen alakja olyanféle, mint a magyar/indo-iráni [[M/Mithra\|Mithrá]]é – Orion és Nap egyben:  
> Väinämöinen évszázadokat tölt anyja hasában, és nagy szakállú férfiként jön a világra. E képek alapja az lehet, hogy a földanya\[?\] égi gyermekei: a planéták és a csillagképek – Väinämöinen az Oriont személyesítette meg – a látóhatár alatt (az anyaméhben) ugyanúgy néznek ki, mint felette.  

Másutt:  
> Mint ismeretes, a finnek Orionban Väinämöinent látták, ugyanakkor a Kalevalában található egyik szarvasmondának is majdnem ő az áldozata. Vetélytársa, Joukahainen az életére tör, de nyilával nem őt, hanem hátasát, kék szarvasát találja el, melyen a hős lovagol (ide kívánkozik, hogy a kutatók a Väinämöinen Kaszája név elődjeként egy finn Nyíl csillagnevet sejtenek, ami a [[P/Prajapati\|Prajapati]] szarvas oldalából kiálló nyílvesszővel lehet azonos). Egy görög elbeszélés szerint, amelynek ismert egyiptomi csillagos ábrázolása, [[A/Artemisz\|Artemisz]] hátulról nyilazta halálra a hérósz Óriónt.  

Még másutt:  
> A Kalevalában Oriont a szarvason (Bikán) lovagló Väinämöinen személyesíti meg.  

Másutt is az Orionnal való azonosítás jön elő, minthogy az Orion öve Väinämöinen pálcájának hívatott.  
[[L/Lenormant, Francois\|Lenormant, Francois]] a sumer [[E/Enki\|Enki]]-hez hasonlítja.  

Ami a nevet illeti, [[V/Vaj\|VAJ]] a [[V/VAK\|VAK]] és [[J/JÁK\|JÁK]] címnél is taglalt vadász ideák alapján, vagy a VAJ = BAJ = [[B/BAK\|BAK]] = Nap (az Orionban) alapján érthető meg, míg a németesen hangzó utótag is [[M/MAG\|MAG]] kiindulású kell legyen.  

A Hamlet Malmának VIII. fejezetéből:  
> A kovács a kozmosz isteni "archi-tektonjának" törvényes örököse. E típus számos képviselője, akiket Deus Fabernek nevezünk, megtartja mindkét funkcióját, azaz építész és kovács egyszerre, mint például a görög [[H/Héphaisztosz\|Héphaisztosz]], aki az istenek csillagházait építi és mestermunkákat kovácsol, vagy a rósz-samrai Kosorr-va-haszusz, aki Baál palotáját építi és szintén alkot műremekeket.  
> A jakutok állítják: "Kovács és Sámán ugyanabból a fészekből származnak", és hozzáteszik: "a Kovács a Sámánnak a bátyja", ami igaz lehet Väinämöinenre is, hiszen párja Ilmarinen, aki állítólag "összekovácsolta az ég tetejét". Ő az ősidők kovácsa, aki – mint tudjuk – a Szampót készítette, de Észtországban ő kovácsolta az eget és az égitesteket is. Nem puszta fantázia, hogy az égi kovács képviselőjét, a Királyt magát is "Kovácsnak" címezik.  
- A Hamlet Malmában még rengeteg info áll róla.  

#### Magyar Adorján...

...írja még (érdekes a másik Nap feljő sor):  
> Väinämöinen megjósolja hogy ha az emberek majd nagyon sokat szenvedtek, őt visszahívják és akkor ő vissza is jön és a régi boldogságot is visszahozandja:  
> *"Várjatok csak, lesz még idő,  
> Egy nap elmegy, másik feljő,  
> Szükség lesz majd reám újra,  
> Várnak vissza, hívnak vissza,  
> Új szampónak[^1] mesteréül."*  

## Lábjegyzetek

[^1]: Lábjegyzet:  
A [[S/Szampó\|Szampó]]-malom a finneknél a boldogság jelképe is, írja MA még a Hamlet Malma megjelenése előtt ugye.  