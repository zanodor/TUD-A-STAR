---
{"dg-publish":true,"permalink":"/V/Venue/","title":"Venue","tags":["dg_uploaded"],"created":"2023-11-10T12:18","updated":"2023-11-10T12:21"}
---


# Venue

Találkozóhely, esemény (például sportesemény) helye; illetékes bíróság[^1]. Az ófranciából jött latin eredetből, ahol a latin `uenīre` jönni jelentésű. Az u v-re való váltása ellenére (eredetileg inkább \*huenīre lehetett) megállapított indo-európai elvont gyök \*gwen- gyön/gyün/[[J/Jön\|jön]] szavunkat idézi.  

Az indo-európai nyelvek más jönni jelentésű szavait is ezen megállapított gyökhöz sorolják:  
> OE cuman, Go qiman, to come; Gr bainō (s bain-) I come; Skt gámati, he comes, Ve jagama, I have come; Tokh B kekamu (pp), come.  

#### Magyar Adorján írja:

> Mendegél igénk pannon megfelelője, illetve párhuzama: vándolni volt; ebből [[V/Vándor\|vándor]] és vándorolni, német `wandeln` = vándorolni, latin `venire` = jönni de amely szónak menni értelme is van, úgyhogy a latin-olasz `ventus`, `vento` = szél szót is a haladás-, futás-, menéssel kell összevetnünk, ugyanúgy mint a magyar szél szót a szaladással.  

Továbbá:  
> Föltűnő a pannonok vend, venéd, venét nevének a vándor, vándorlás, és az itt alább még fölhozandó szavakkal, egyezése, de amely vándorlás szó megvan a németben is, ahol `wandern` = vándorolni, wandeln pedig jelent ide-oda bolyongást is. Amely szavak arra mutatnak, hogy a vend névnek is ugyanúgy volt vándor értelme mint a palóc azaz [[P/Pelaszg\|pelazg]] névnek is és aminthogy a görögben `plane` bolyongást jelent, csakhogy míg emez inkább szárazföldönit, a szóban levő vánd- vend-, vent- szó ellenben valamikor, eredetileg, inkább a hajóval, tengerekeni bolyongást jelentette.  

Másutt:  
> A vánd-, vend- szótő hajózás értelmű is lehetett. Tény, hogy az olaszban ma is a `ventura` szónak van ide-oda bolyongás, kalandozás értelme is, míg `venturlero` = kalandor. De a vitorlázással is kapcsolatban hozandó föl a latin-olasz `ventus`, `vento`, német \[és angol\] [[W/Wind\|Wind]] = szél szó.  

Arról, hogy a vándorlás a bolygókra vonatkozott, lásd [[W/Wander\|wander]] és [[W/Wand\|wand]].  

Nem valószínű, hogy a jövő idejű jövend szavunkból eredő `iuvenum` szó iu/ju előrészéből csípte volna le a latin a neki tetsző részt.  
De ezt sem mondhatjuk, hogy a latin `venire` = jönni és `vendere` = eladni, kereskedni igék a [[V/Vendég\|vendég]] szavunkból, annak "gyökéből," azaz előtagjából erednek. Ahogy [[L/Light\|light]] címnél sok példával előadtuk, mindig az első, közös eredet megállapítandó.  

#### Jankovics Marcell Ahol a madár se jár....

...című könyvében pont az ellenkezőjéről szól, de megfordítva érvelése tökéletesen célba ér:  
> Csak zárójelben, és mint nem nyelvésztől származó ötletként javaslom megfontolni lehetséges forrásként a latin `venire`: "jönni", "menni", "érkezni" és `vendere`: "árulni", "eladni" szavakat. Gondoljuk meg, a [[V/Vendég\|vendég]] mindig jön valahonnét, és a régi, de már történelminek tekinthető időkben a vendégszámba menő idegenek túlnyomó többsége kereskedő volt. A [[V/Vesz\|vesz]] ige \[A magyar nyelv történeti-etimológiai szótárában való\] számbavételének is ez lehetett az oka. Elgondolkoznék továbbá a ma használatos jelentésében először csak 1519-ben előforduló [[V/Vándor\|vándor]] szavunkon – a forrásban vándorló alakban szerepel, mely a német `wandern` átvétele; valamint [[V/Vend\|vend]] szavunkon, mely a határaink mentén élő, elsősorban szláv népesség egyik latin eredetű és végső fokon az ókori veneti vagy venedi népnevekre visszavezethető, de "vandált" is jelentő elnevezése volt, és a szótárszerzők szerint "magyar szóként is jóval korábban élt, mint a rendelkezésünkre álló adatok mutatják".  
> A vend, vendég szavak összevetésénél figyelembe veszem, hogy olyan szomszédnépet, a szlovénséget nevezték eleink vendnek, akikkel a honfoglalás óta közös hazában éltek. A történelmi hitelesség kedvéért azért megjegyezném, hogy a pannóniai vendek nem a mi vendégeink voltak; mi, magyarok érkeztünk hozzájuk hívatlan vendégként. A népnév közszóvá (l. "[[V/Vandal\|vandál]]"), közszó népnévvé válása egyébként sem ismeretlen a nyelvfejlődésben, sőt. Ez utóbbira a népek önmegnevezései (például az eszkimó `inuit`: "ember") vagy egymásra akasztott gúnynevei a legjobb példák) a szláv `nyemec`: "[[N/Német\|német]]", ami eredetileg "némát" jelentett, vagyis olyan idegen szomszédot, aki a szlávok nyelvét nem beszélte). Mindez persze csak játék a szavakkal, hisz vendég szavunk nem feltétlenül idegenből kért bebocsátást nyelvünkbe, hanem – "ismeretlen eredetű" szavaink nyilvánvaló többségéhez hasonlóan – ősi magyar szó is lehetett.  
- A téma elejét és folytatását lásd [[H/Hostile\|hostile]].  <br/>
Itt JM több helyen hagyta magát félrevezetni, pl. a német név hivatalossá való szláv levezetésével, vagy hogy a magyarok előtt a szlávok már előttünk itt lettek volna.  

## Lábjegyzetek

[^1]: Lábjegyzet:  
Bíróság jelentésével nem foglalkozunk; hogy vének tanácsával való összemosás eredménye lehet, ki tudja.  