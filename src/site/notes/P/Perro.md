---
{"dg-publish":true,"permalink":"/P/Perro/","title":"Perro","tags":["dg_uploaded"],"created":"2023-10-26T02:46","updated":"2023-10-26T02:46"}
---




# Perro

Spanyolul [[K/Kutya\|kutya]], nőneme `perra` = szuka (nőre, szajhára is használt). Ismeretlen eredetűnek vélik, holott ha nagyon akarnák latin eredetre visszavezetni, alkalmas lenne a [[F/Feral\|feral]] címnél taglalt latin `fera` = vadállat szó.  

[[P/Prick\|Prick]] szónál is szóba hoztuk a spanyol szót. Mivel az [[F/Farok\|farok]] szavunkból ered, rövidre zárhatnánk az ittenieket azzal, hogy ezen szavunk előrészét viheti tovább, de elemezzük másképpen is.  
Mivel asztrális kutyát kell benne látni, Per-Ro, Per-Ra felhontásban Nap Háza értelmű és rokon a [[B/Barát\|barát]] szavunkkal, mely szerint is tellurisan az ember legjobb, leghűségesebb barátja.  
A kutyát (is) jelentő [[S/Saka\|saka]] név is a Fény Háza értelemmel bír. De lényegében nem dőreség [[P/Piros\|piros]] szavunkkal is rokonítani perro-t.  

Jankovics Marcell Jelkép-kalendáriumában szól január 18., Piroska napja (lásd [[P/Piroska és a farkas\|Piroska és a farkas]]) kapcsán arról, hogy Kerényi Károly a görög Perszusz[^1] naphérosz nevét a `perra` = "Nap" szóból származtatja. Azt nem írják, milyen nyelven, de korábban görög eredetű nevekről volt szó. Akárhogy is, ~~ezzel~~ újfent beigazolódik, hogy a kutya Nap.  

Hasonló szó a [[P/Perron\|perron]], melyet nagy kőnek fordítanak, fallikus kövekre értve (a kutya és hímvesszeje itt újra találkozik).  

Az olasz `bracco` = vadászkutya szó is hasonló, melyet talán inkább [[B/BAR\|BAR]] etimonhoz kell venni.  
De a [[K/Kovács és a kutya\|kovács és a kutya]] címnél legutóbb szereplő adat szerint `perro` = `ferro`, azaz fehér (vagy izzó, forró).  

Az észak-azerbajdzsáni/kaukázusi Qudiyalcay folyó mellett/felett található [[X/Xinaliq\|Xinaliq]] település Európa legmagasabban levő lakott települése. Külön nyelvük van, mely állítólag elszigetelt, semmi más nyelvhez nem igazán hasonlítható nyelv. (Hun-származék nép lehet, annál is inkább, mert a [[K/Káin\|Káin]] címnél taglalt chioniták nevének K-N vázú eleme megvan a település nevében, még ha azt az ottaniak Kecsnek is nevezik.)  
Érdekes, hogy nyelvükön `пхра` \[phra\] = kutya, mely nem áll messze a spanyoltól. Mivel a kutya lélek és tűz-jelkép, [[F/Forr\|forr]] és így [[F/Fire\|fire]] szóval is azonosítható. (Ugyanezen nyelven `pir` = szentély, mely érthető miért ilyen alakú.)  
Több helyen láttuk a kutya és hímtag jelentések összevágását. A WordSense.eu oldal első helyen hozza a cseh szavak közül a `péro` = fasz szót. Nyilvánvaló a mögöttes tűz jelentés.  

[[B/Barbár\|Barbár]] címnél PJI azt írja, hogy [[B/BAR\|BAR]] = barlangi oroszlán. Erre reflektáltam ott:  
Az oroszlán is (hasonlóan a párduchoz – aminek neve [[P/Perzsa\|perzsa]] címnél írottak alapján is oroszlánt is jelenthet egyes nyelveken – és a jaguárhoz; a tigris és oroszlán fogalmakat is jelölhet azonos szó[^2]) kutyaszerű állatnak vétetett a régiségben, ezért jelenthet Napot, kutyát is (**perro** is egy ilyen elnevezés), sőt a [[B/Boar\|boar]] = vaddisznó is ilyen alakú név (ismét csak ismerjük a vadkan kutyás minőségét, de a vadszamárnak, melynek a spanyol neve `burro`, szintén) és az a medve is, mely [[B/Bear#Bear 2)\|bear]] neve vagy az oroszlán (mint legnagyobb testű ismert állat) kiváltására használt elnevezés (akár fordítva is történhetett), vagy a [[C/Cynosure\|Cynosure]] címnél taglaltak alapján megint csak a kutyából indul ki, abból a kutyából, amiről [[B/Barbár\|barbár]] címnél volt szó korábban is (farkas téma mentén).  

Hasonló alakú név Nagy Sándor mondai ebének neve, **Peritasz** (kit szintén említettem a Quora válaszban, melynek címét most meg nem mondom fejből).  
Szintén hasonló alakú a [[F/Ferret\|ferret]] szó.  

## Lábjegyzetek

[^1]: Lábjegyzet:  
Perszeusz-ról van szó. Lásd a Kerényit taglaló BL írását Perszeuszról [[E/Emese\|Emese]].  

[^2]: Lábjegyzet:  
Erről lásd [[T/Tiger\|tiger]] címnél; például az óperzsa \*šagra = oroszlán; tigris.  
De PJI is írja:  
A Barsz tigris is, ami arra utal, hogy a Bar név alatt tényleg értettük a Kardfogú Tigriseket is, amíg ezek a nagymacskák éltek (Kr.e. 8.000).  