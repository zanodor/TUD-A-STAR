---
{"dg-publish":true,"permalink":"/P/Poplar/","title":"Poplar","tags":["dg_uploaded"],"created":"2023-12-03T05:13","updated":"2023-12-03T05:13"}
---


# Poplar

Nyárfa. Ófrancia `poplier` és latin `populus` szavakat hoz rá Oxford. Ez utóbbit [[P/People\|people]] szónál elemeztük (de ott közben [[F/Falu\|falu]] szóból is kiindultunk). Ott is szerepeltettük PJI adatát:  
> A latin Populus jelentése Nép. A monda szerint a rómaiak a rezgő nyárt így nevezték el, mivel a levelei, mint az embertömeg, folytonosan mozog, izgalomban él.  

#### Magyar Adorján Csodaszarvas...  

...című könyvében írja a nyárfáról:  
> Némely nyárfa, de különösen a jegenyenyár, levele ilyen és a szélben sőt a legcsekélyebb szellőben is, hosszú szárán rezeg és az így, mindig lefelé csüngő levelek folyvást egymáshoz is verődnek, ami által a sok ezer levél együtt, igen kellemesen hangzó, susogó neszt képez amely annál erősebb minél erősebb a szél. Másutt leírtam hogy őseinknél a Szent Kert (aminek körülbelül ugyanaz volt a szerepe mint ma a templomoknak) közepén állott a mesterségesen készülő, ezüsttel, rézzel és gyöngyházzal ékesített törzsű és pénzalakú aranylevelekkel teleaggatott fa, amelyről népmeséink ma is megemlékeznek és amelynek "A Világ zengős Aranynyárfája" volt a neve, amely előtt volt "A Világ fényes Ezüsttava" (a lelkiismeretet jelképező tükör, itt víztükör) és amely fára egy villás ágba (a fán lévő szószékbe) ünnepnapokon fölszállott.  
> "A Világ szépen szóló Aranymadara" képében a Napisten (azaz aranyszínű palástban a Napisten földi helytartója: a fő táltos és egyúttal király) és gyönyörűségesen énekelt (elmondotta a nép számára tanításait) és hogy mindenki aki e gyönyörű éneket meghallotta (a tanításokat meghallgatta, azok szerint élt) az megszépült és megfiatalodott (lelkileg megjavult, testileg egészségesebb és hosszú életű lett: lássad mindezt bővebben leírva, "A lelkiismeret Aranytükre" című művem 1975 évbeli, bővített kiadásában).  
> Fiatal koromban (az 1900-1904. években Olaszországban tanultam) Édesapám postán küldözgette volt nekem a szükséges pénzt és mivel akkoriban az aranypénz egészen közönséges volt, a posta is aranyban fizetett, úgyhogy az aranypénz igen szép csengését sokszor hallhattam.  
> Való igaz hogy az aranypénz csengése, valamint az aranyból való csöngők hangja is, más féméből valóknál kellemesebb, szebb és régen a fösvényeket, kapzsikat, zsugori embereket közmondások is az aranypénz szép csengésével, pengésével hozták kapcsolatba.  
> Végül megjegyezem még hogy a nyárfélék levelei amidőn ősszel elsárgulnak, valóban gyönyörű aranysárga színűek és emellett fényesek is, úgyhogy aranypénzekre emlékeztetnek. De az ide mellékelt lapi, elszáradván, úgy szép színét mint fényét már elvesztette, megbarnult.  

Fák leveleiből, lombjaiból való susogásról [[T/Tölgy\|tölgy]] címnél is volt szó (görög és zsidó forrásokból).  
A fehér nyár neve `abele`.  