---
{"dg-publish":true,"permalink":"/K/Khvarena/","title":"Khvarena","tags":["dg_uploaded"],"created":"2023-10-26T05:30","updated":"2023-10-26T05:30"}
---




# Khvarena

A [[Z/Zend Aveszta\|Zend Aveszta]] és [[S/Shahnameh\|Shahnameh]] Szent Koronája, amit fizikailag nem jellemez, ír körül, csak spirituális, szakrális, transzcendentális értelemben veszi. Aki ezzel bír, ennek az őrzője, az méltó csak népe fölött uralkodni. [[Y/Yima\|Yima]] király (Indiában [[Y/Yama\|Yama]] vagy Iránban még Jamshid) elvesztette koronáját, uralkodási jogát (lásd [[K/KAR\|KAR]] illetve [[F/Farr\|farr]]), kegyvesztetté vált. Éppen úgy írja le, mint ahogy magyarul is tennénk, hiszen a királyság és az isteni eredetű felhatalmazás Európában egyedül a magyar népnél áll elválaszthatatlan összefüggésben, a Szent [[K/Korona\|korona]] eszméjében.  

Komlóssy Zsuzsanna Nyitva látom mennyország ajtaját című az Ősi Gyökér 2019-20/1-4. sz. megjelent cikkében szól arról, hogy a királyság és nálunk a Szent korona (eszméje és tárgya) égi/angyali közvetítéssel szállt le közénk. Teljesen hasonló az itt taglalt témákhoz. Lásd [[E/Etana-eposz\|Etana-eposz]] és [[K/Korona\|korona]] címnél, külön alcímnél.  
[[M/Madár#Madaras koronák\|Madaras koronák]] cím/alcímnél is volt szó arról, hogy az isteni eredetű királyság az égből szállt alá.  
Karcagi Oláh Imre Külföldi és magyar írók a magyar mitológiáról című Ősi Gyökér 2005/2. sz. megjelent (és Oláh Imre Ősi jelképiség c. az Ősi Gyökér 2011/4. sz. megjelent) cikkében bőven jellemzi a khvarenát. Más adatát lásd [[K/Király#Napkirály, szakrális király\|Napkirály, szakrális király]] cím/alcímnél.  

#### Jankovics Marcell A Nap könyve...

...című könyvében mint [[F/Főnix\|főnix]]-féle [[N/Napmadár\|Napmadár]] kerül elő:  
> Főnix-féle a kusán fejedelmek indiai pénzein (1-3. sz.) az alvilágból kiröppenő **khvarenah** madár (a "Napszerű"). Kínai neve feng-huang; a fényes janghoz, a tűz ágenshez tartozik, és a déli cinóber-barlangban lakik. A fejtollaiba 3 ágú fésű (huang) van tűzve; ez a kelő Napot jelképezi. Csu-miao ("vörös madár") néven is ismerik.  

#### Oláh Imre írja:

> Ezen Khvarena, egy királysólyom-turulmadár (szaéna-meregó, [[S/Szimurgh\|Szimurgh]]) kepében szállt alá Adzsembe (Iránba) a két őskirályt megkoronázni: Feridunt, majd később Keresaspát, akik hatalmas uralkodók lettek.   

Jellemző különben, hogy a görög, latin és perzsa (valamint az alábbi csagataj) szavak egyszerre írják körül a magyar korona szót, de a perzsa elüt jelentésében a görög-római korone, korona szavaktól.  
MA Kérdések című írásában is megkérdi (ha nem is ezen eszmefuttatással), hogy a tatár `küren` és csagatáj `körün` = kör szavak közül utóbbi hogy lehet azonos az árja szavakkal? Nyilván a nyelvészet azt mondaná rá, hogy a perzsáktól vette át. Igen ám, de perzsa khvarena már mást jelent. Mindent az old meg, ha a magyar szavakat (kör, kor, korona) tartjuk elődnek. Mekkora szerencséje az árja nyelvészeknek, hogy a magyarok Iránban is laktak...  

Még OI-nél a `khavarenó` (amely nem egy másik belső fejlődéssel alkotott szó, hanem csak leírási változat) fogalma: nimbusz, glória. A királyok, és szentek arculatát övező dicsfény. Mind a szakrális királyságot, mint jó, aranykori modellt mutatja be.  

[Ezen](https://youtu.be/ZDxpS9YJwI4) előadásban Grandpierre Atilla 27:00-nél hun mágus képességekről szólva említi [[H/Huang-ti\|Huang-Di]]-t, tulajdonképpen azt mondván, hogy a hun magyarok tanították a kínaiakat utakat, stb. építeni, az írás tudományára, stb.  
Arra is kitér, hogy a kínaiak meg akarták tenni királyuknak, de Huang-Di azt mondta, egyetlen feltétellel: ha nem tudja őket elég jól királyként szolgálni, mozdítsák el a királyi székből, mondván, ha nem a javatokra cselekszem, elvesztem a mennyek mandátumát. (Fentebb a huang szó nyilván nem véletlenül jelenik meg hasonló kontextusban.)  
Említi itt GA az égből aláereszkedő koronát és előtte az ég felhatalmazását. Lám, teljesen hasonló ehhez a perzsák khvaréna fogalma, illetve a törököknél [[K/Kut\|kut]] = isteni mandátum (szerencse inkább).  
Ahogy 29:20-nál GA kimondja, ez a Szent Korona eszme tehát megvolt az i.e. harmadik évezredben is.  

Lásd még [[F/Farr\|farr]]. Lásd még [[G/Glory\|glory]] and [[H/Halo\|halo]]. Lásd még főleg [[K/KAR\|KAR]], [[K/Korona\|korona]], [[C/Crown\|crown]].  