---
{"dg-publish":true,"permalink":"/K/Köszön/","title":"Köszön","created":"2023-10-17T08:48","updated":"2024-02-23T15:41"}
---


# Köszön

#### Péterfai János írja:

> Köszön igénkben a Kö a Száj, a Szön a Nap (Sun). A Köszönés a Szájból kiröppenő Nap.  
- Ha az -ön igeképző, mint a germán nyelvekben, akkor viszont gondolata nem helyes; az más kérdés, hogy akkor mi a kösz/küsz.  

Ugyan Péterfai János elemezése költőien szép, elképezhető, hogy a Kü-Szön, Kö-Szön formákból más jelentéseket olvassunk ki, de a lényegen nem változtat. [[K/KU\|KU]] ugyanis maga Napot is jelenthet és annak teremtményét is (lásd [[K/Kü\|kü]] = kölyök, fi). Így köszön jelentheti azt is, hogy a Nap teremtménye köszöni meg a Napnak áldásos munkáját. A fiatalabbak kell előre köszönnie is, a magyar etika szerint.  
A cserébe semmit sem visszakérő Napnak úgy is megköszönjük, hogy szinte minden szavunkba beépítettük.  



A Nap és a Föld a Kis Évben ilyenkor a Szíriusszal is együtt áll. Vélhetően az [[A/Árgyilus\|Árgyilus]] királyfi történetében a Csókolás is Csukást, zárást jelent (akár éppúgy, mint a sarokba szorított király esetében, aki sakkot (lásd [[C/Check\|check]]) kapott: be van csukva).

A csuk a csukló ([[A/Angle\|angle]] és [[A/Angel\|angel]] valamint [[K/Kapu\|kapu]] címnél érintett csuklópántok) szavunk eleme is.  

A köszön szavunkból kell eredjen az angol [[K/Kiss\|kiss]], német `kuss`, óizlandi `koss` = csók; a német változata (K>CS) lehet a köszönés `tschüss` = szia, viszlát szava is.  

Magyar Adorján mondata [[K/Kiss\|kiss]] címnél is szerepelt:  
> A magyar csók szónak a német `Kuss` (kussz) csak megfordított alakja de jelentése ugyanaz.  

A német `tschüss` = szia, viszlát szó egyaránt csókol és köszön értelmű lehet; az utóbbiból kiindulva – és ugye a magyar csókolom is köszönési forma.  
A csókolom eredetileg talán nem a nők kezére irányuló szó lehetett, hanem férfiak és nők arcára. A köszön lényegében így lett a csókollal összekötve (a germánban is). Egyes helyeken, Oroszországban, Olaszországban és persze Magyarországon is máig divat férfiak közt is a két orcát csókkal illetni.  
A két orca csókkal illetése akár azt is jelenthette, hogy a Napos, fényes feledet és a sötét (Holdas) oldaladat is köszöntöm, szeretem. Itt jut eszünkbe a kétarcú [[J/Janus\|Janus]], aki az év két félévére néz előre és vissza. Egészen nyilvánvalóan ez a csókolásos köszöntés is ilyen szakrális-asztrális jelentőségű lehet, ahogy fentebb is láttuk.  

  
Az angol [[C/Cheek\|cheek]] = (far)pofa/arc egyik fele szó alakja is csók illetve köszön szavunkra kell visszavezethető legyen.  

[[G/Gőz\|Gőz]] szónál is előjött, minthogy kösz igen hasonló sok más, fényes/hímségi jelentésű szóhoz. Úgy tűnik, óriási ez a kún/hun szócsoport, [[H/HAT\|HAT]] szavunkból és [[K/KU\|KU]] alapszóból kiindulva.  
Hasonló hozzá például kapásból a [[K/Kiss\|kiss]] = csók-ol mellett a [[G/Gőz\|gőz]] szavunknál is előjövő perzsa `khwush`[^1] = boldog, melyben úgy tűnik, az alapfogalom a hála, köszönet.  
A [[B/Boldog\|boldog]] és a köszön értelme is Szent Tűz, Szent/Fényes Nap, mellyel a Napot szülő Tejútanyát köszöntjük.  

Még az előző gondolatmenethez tartozik a másik megfejtés.  
A [[K/Kudos\|kudos]] kifejezés alapján gondolnám, hogy ezek, [[H/Hódol\|hódol]] szóval egyetemben a [[K/Khuda\|Khuda]]/[[G/God\|God]] istennevek eredetéhez tartoznak, azaz a Tűz másik, K-T/K-SZ/K-D vázú alapszavát kereshetjük előtagjában.  
Köszön a [[T/Tisztel\|tisztel]] fogalmával azonos, mely címnél [[T/Tistrya\|Tishtrya]] is előjött, aki Szíriuszként volt a tisztelet tárgya (a Szíriusz a Tejút egy csillagba sűrített önvalója).  

Hasonló a görög eredetű [[K/Kudos\|kudos]]-hoz a finn `kiitos` = kösz(önöm).  
Lehetséges, hogy a hála és tiszteletadás valóban a [[K/Kutya\|Kutyá]]t illette volna és a görög és finn szavak eredetibbek, azaz kösz csak egy későbbi összerántása lenne ezen szavak eredetijének? Igen ám, de mit keresne az -osz az eredeti magyar/hun szóban? Utóvetés lenne?  

Egyébiránt hangkiadásról, és arról, hogy Napnevek szerepelnek benne, volt szó [[B/Beszéd\|beszéd]], [[B/Béget\|béget]], [[B/BŐG\|bőg]], [[V/Vakkant\|vakkant]], [[D/Duda\|duda]], [[D/DOH\|DOH]], [[S/SZÓ\|SZÓ]] (szól) címnél.  

#### Supka Géza Kalandozás a kalendáriumban...

...című könyvében írja:  
> Ezenfelül azonban a köszönés különböző gesztusai is idesorolódnak. Az iszlám területén a köszönő ember a jobb kezével megérinti a szívét, száját és homlokát, majd a föld felé ereszti le ezt a jobb kezét. Ez a gesztus világosan értelmezhető: "érzéseimet, szavaimat és gondolataimat lerakom a lábad elé!" A régi katonai `salut` tudvalevőleg így festett: a tisztelgő katona terpeszállásba ugrott, s a kezében tartott alabárdot messzire kilendülő mozdulattal jobb oldalt merev karral kivágta. A gesztus értelme nyilvánvaló: "fegyveremet eltolom magamtól, s ugyanakkor kitárom előtted a mellemet védtelenül; tégy velem, amit akarsz!"  
> Az imagesztus különböző formái is az önmegadás kifejezésére szolgálnak. Akár felemeli az imádkozó mindkét karját ég felé, az ún. [[O/Orant\|orans]] alakban, s ekkor a feltétlen önmegadás jelét adja a két magasra emelt kézzel, akár pedig összeteszi a két kezét, amivel a megkötözésre való kiszolgáltatottságot szimbolizálja.  

## Lábjegyzetek

[^1]: Lábjegyzet:  
A perzsa `khwísh` = rokon (kindred).  