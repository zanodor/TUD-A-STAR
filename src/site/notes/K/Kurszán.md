---
{"dg-publish":true,"permalink":"/K/Kurszán/","title":"Kurszán","created":"2024-01-02T06:34","updated":"2024-01-02T06:34"}
---


# Kurszán

Grandpierre Atilla Karácsonyról szóló előadásában szól arról, hogy az orosz `korocsun` ([[K/Karácsony\|Karácsony]]) szó eredete az orosz szerzőktől (a kiváló Szergej Tokarev a főszerkesztő) való Mythologia Encyclopediában ismeretlen, de valószínűleg szarmata eredetű; a szarmaták dec. 25-én ünnepelték Kurszán Napisten ünnepét.  

Hogy Napisten lenne, ezt a [[K/Karácsony\|Karácsony]] szóból fejtette vissza ő vagy édesapja, K. G. Endre? 

#### Péterfai János...

...adataként csak mint királynév jön elő:  
> Kurszán nevét írják még Kuszalnak is, ez Kőszál lenne mai nyelven. Kur-Szan neve egyértelmű. A Kur jelentése Ország, vagyis Kör, Hegy. A Kura folyó, vagy az E-Kur temploma neve is tartalmazza, meg a Kuruc név is, ami nem a Cruxból ered. A `Kurosz` görög név Ifjú, vagyis Kurosz értelmű, természetesen magyar eredetű. A szumer `Gurus` is Legény. A Szán Úr, ami miatt a Kur-Szán jelentése az Ország-Ura.  

Persze azt tudjuk, hogy a királynevek (maga a kerál/[[K/Király\|király]] szó is) Napnevek és például az oszmán-török szultán is úgy király, hogy valójában Napistent jelent ([[Z/Zoltán\|Zoltán]]). Ennyi erővel lehetne épp Kurszán napistennév, viszont annak egy kicsit hosszú.  
GA feltételezése szerint ezen a szarmata-szláv téli napfordulós napisten [[K/Khors\|Khors]] (melyben a Kh olyan hang lehet, mint [[H/Hórusz\|Hórusz]] nevében) teljesebb alakja a Kurszán vezér/Napisten nevével azonos alak lehetett. Ez egy jó feltételezés, tekintve, hogy az -an végződés semmi egyebet nem jelent, mint eget. Ezen Kurszán név viszont azonos a [[K/Khoraszán\|Khoraszán]] ország nevével is. (Ezen a ponton felemlíthető, hogy ahogy egészen pontosan nem állapítható meg, hogy a magyar nép országának neve [[M/Magor\|Magor]] napisten vagy [[M/Magyar\|Magyar]] Tejútanya nevéből ered, úgy Khoraszán nevében sem. Úgy tűnik, a téli napfordulón a Napot újraszülő Tejutanya nevei egyeznek. Az is igaz, hogy a magyar népnevet illetően Magor kemény hangzású szóközepi hangot visz, míg Magyar lágyat, és mivel a magyar népnévvel azonos [[M/Mother\|mother]], ezért is gondolható, hogy a Tejútanya/Nagyboldogasszony nevét hordozza országunk neve. Így vélhetően Khoraszán is.)  
Kurszán egyébként azonos még Khors másnevével, **Khursun**-nal is.  

GA tehát a karácsony szóhoz hasonló szavak mentén folyamatosan K-R vázú Napneveket sorol (lásd a témát elemezve [[K/Karácsony\|Karácsony]]), de a Tejútanya (esetleges Körasszony) nevét nem említheti fel.  

#### Grandpierre Atilla Karácsony eredete és jelentősége...

...című cikkéből ami mégis inkább ide teendő:  
> Anonymus-nál Korcán apja Kend, az árpádi hét vezér egyike (Anonymus, Gesta Hungarorum, kb. 1200/1975, 84. oldal). Árpád Kendnek, Korcán apjának földet adományozott Attila király városától a százhalomig és Diódig, fiának meg egy várat népe őrizetére. Korcán aztán ezt a várat a maga nevéről neveztette, s ez a név a mai napig sem merült feledésbe (Anonymus, ugyanott, 121. oldal).  
> Kurszán nemcsak a magyar, hanem a bajor és bizánci krónikákban is szerepel. A "bajor író, Aventinus, saját honfitársainak megfigyeléseit használta forrásul, egyik másodfejedelmével, alvezérével tévesztette össze a főfejedelmet, és azt jegyezte fel, hogy a magyarok királya a honfoglalás idejében Kusszal volt. Kurszán néven a bizánci és magyar források is emlegettek egy vezért, de csak mint Árpád egy alacsonyabb rangú vezértársát, illetve a hét vezér-törzsfő egyikének fiát (Kusid néven is, ha ezzel a névformával esetleg azonosítható)" (Dümmerth Dezső, Álmos, az áldozat című könyve, 1986, 21. oldal). Vessük Kurszán nevének Kusid-változatát össze Mechitar adatával, amelyben az ari nép nevéről azt írja, hogy nevezik őket "chusdi chorasannak vagy chusoknak is." A Mechitár-féle kusdi koraszán és a bajor-bizánci-magyar Kusid Kurszán között feltűnő, kétszeresen egyező kapcsolatra bukkantunk, s ez nem lehet véletlen. Ez a kétszeres kapcsolat "kusdi" és "Kusid" , illetve "Kurszán" és "Koraszán" között egyértelműen azt jelzi, hogy Kurszán és az Ári hegység környéki Koraszán tartomány között is kapcsolatnak kell fennállnia.  
> Fontos szem előtt tartani, hogy Perzsia keleti része, amelyet az Imaus-hegység két részre oszt, az ókorban a Szkítia nevet is viselte (Pirchala, 1916, Ammianus Marcellinus, II. kötet, 295. oldal). A Történelmi Atlasz (1982, 1. oldal) térképén (A perzsa birodalom, i. u. 6. század, 1d és 9b térkép; lásd az ábrán) a perzsa birodalom északkeleti részének, az [[O/Oxus\|Oxus]] (Amu-Darja) és a Iaxartés (Szír-Darja) közötti körzetnek a neve, a Hindu-Kus hegységtől észak-nyugatra, a Tárim-medencétől nyugatra, az Aral tótól délkeletre, ugyancsak Szkítia (nem tévesztendő össze a többi Szkítiával). [[K/Khoraszán\|Khoraszán]] és ezen Óxus-menti Szkítia ugyanazt a körzetet jelölik. A Tárih-i-Üngürüsz (A magyarok története) szerint Árpádék Szkítiából indultak a Kárpát-medencébe (A magyarok története – Tárih-i-Üngürüsz, 1982, 163. oldal). A Képes Krónika szerint "Az Úr megtestesülésétől számított 677 . évben, száznégy évvel Attila magyar király halála után (...) a magyarok másodszor jöttek ki Scythiából" (Képes Krónika, 1986, 40). Kézai Simon pedig így ír: "Ez a Csaba tehát Etele törvényes fia volt (...) fiait pedig Edemennek és Ednek hívták. Edemen pedig, amikor a magyarok másodszor jöttek be Pannóniába, az apjának és az anyjának hatalmas rokonságával együtt ide költözött, mert hát az anyja a corosminusok közül származott. Ed viszont Szkítiában maradt az apjánál" (Kézai, 1283 k., 133). A "corosminusok" pedig ismét csak Khoraszán tartomány körzetének lakóira utalhat, a későbbi Korezm (Khorezm) birodalom területén. Így már többszörös egyezésről van szó Kusdi-Kurszán vezér, a kusdi koraszán nép, Khoraszán tartomány = Szkítia, a "corosminusok" és Árpád magyarjai között. Ezek az egyezések azt jelzik, hogy a magyar nép és a perzsáknál sokkal ősibb koraszán nép egymással szoros rokonságban állnak, illetve Árpád (akinek nevében is megjelenik az "ári" nép szótöve) népe a koraszán nép, illetve ennek utódja.  

[[K/Kurta\|Kurta]] sem messze álló szólalak és szintén az év azon időszakára utal, amikor a napok úgy megrövidülnek, hogy közel kerülünk a fordulóponthoz.  
Kiss Istvánnak Kurszán váráról van egy cikke az Ősi Gyökér 2008/2. számában. Ami ide tehető:  
> Kurszán vezér a magyar honfoglalás korában a szabír-onogur törzsszövetség egyik meghatározó katonai vezetője volt és magas méltóságok viselőjeként szerepel a magyar őstörténetben. Ennek ellenére annyira keveset tudunk róla, hogy még családi származása és rangja is bizonytalan. [[A/Anonymus\|Anonymus]] a kazár szakrális fejedelem – a kagán – által kinevezett onogur helytartótól származtatja. Ezt az teszi hihetővé, hogy a honfoglalásban, meg a portyázásokban a kabarok katonai vezetőjeként vett részt. A források szerint rangban Árpád alatt állt. Padányi Viktor szerint ő volt a fejedelem kusánja/vezérkari főnöke. (Padányi, 377. p.) Diplomáciai tárgyalókészségét és hadsereg vezetési tapasztalatait Árpád annyira méltányolta, hogy 894-ben Bölcs Leó bizánci császár követét, aki szövetségi ajánlatot hozott urától a bolgárok elleni közös hadjáratra, ketten együtt fogadták és közösen döntöttek arról, hogy a császár ajánlatát elfogadják. Ennek a vállalkozásnak lett a végeredménye a honfoglalás, aminek során a magyarok keserves tapasztalatokat szereztek a bizánciak álnokságáról. Kurszán részt vett a 899-ben és 900-ban végrehajtott itáliai katonai vállalkozásokban is, majd onnan hazatérve kiverte a frankokat a Dunántúlról. Törzse ott telepedett le. 904-ben a bajorokkal folytatott béketárgyalást. Vendéglátói ünnepi lakomára hívták meg, de csalárd módon tőrbecsalták és orvul meggyilkolták kíséretével együtt. Anonymus szerint Kurszán szálláshelye, a Castrum Cursan/Kurszán vára, Aquincumban állt.  