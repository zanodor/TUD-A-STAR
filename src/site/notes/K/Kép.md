---
{"dg-publish":true,"permalink":"/K/Kép/","title":"Kép","tags":["dg_uploaded","Englishtexttranslated"],"created":"2023-10-31T10:43","updated":"2023-10-31T10:43"}
---


# Kép

Kép úgy tűnik a kőből készült bálványkép, mely az istenség képe/arca (feje) is lehet, illetve ezek konflációjáról is lehet szó.  
Ahogy [[B/Build\|build]] címnél is szerepelt, kép megfelel \*köv szónak.  

#### Magyar Adorjánnál...

...találjuk az alábbiakat:  
> A régi magyarban a kép szó tulajdonképpen alak, szobor értelmű volt, aminek megfelel, hogy a törökben is `kep`, `ket`, a jakut-törökben pedig `kieb` = szobor. Amely szavakból származott tehát a szerb-horvát `kip` = szobor. De a német `bild` = kép szó is bálvály szavunkra mutat rá.  
- Az ujgurban is `kep`.  
CzF [[P/Példa\|példa]] szavunkkal rokonítja a német szót.  

Könnyen lehet, hogy a görög [[T/Type\|type]] címnél álló kép, bálvány jelentéssel álló szó eredete is (K-TH átmenettel) kép szavunk. A kép ugyanis bálványkép értelmű is.  

#### Valpy latin etimológia szótárának...

...adata szerint a szíriai és kaldeai `cip`, `cipa` = kő, de inkább oszlop/szobor lehetett. [[C/Cephalic\|Cephalic]] címnél is szerepelt ezen adat, különösen a [[P/Péter\|Péter]] ("Kőszikla") név Cephas fordítása okán.  
> Cippus, a little square pillar, gravestone. "From the Syriac and Chaldaic `cip` and `cipa`, a stone, whence Peter was called Cephas." V. Cippus is also a sharp stake or palisade, mentioned by Cæsar in the Gallic War, (7,73) and seems to be a Gallic word. "Hos [vallos] cippos [Romani] appellabant," says Cæsar.  
> —  
> Cippus, kis négyzet alakú oszlop, sírkő. "A szír és káld `cip` és `cipa`, kő, a szír és káld nyelvekből, innen Pétert Kéfásnak nevezték." V. Cippus szintén éles karó vagy palánk, amelyet Cæsar a gall háborúban említ (7,73), és úgy tűnik, hogy gall szó. "Hos [vallos] cippos [Romani] appellabant" – mondja Cæsar.  

Egyre inkább úgy tűnik, hogy a görög fejet jelentő szó bálvány-fej és innen a fallikus értelmezési lehetőség is. ([[G/Geb\|Geb]] nevénél is erre gondoltunk.)  
De ha már latin, az `incipere` = kezdődni szóban is szerepel ilyen szóaalak. Robert Graves The White Goddess című könyvében az [[O/Ogham\|Ogham]] fanaptár taglalásánál írja, hogy a nyír a kezdő. Nos, a latin szóelem is ilyesmire vonatkozhat.  

#### Varga Zsigmond Az ősmagyar mitológia...

...című könyvének 121. oldalán írja:  
> A kép valamely tárgynak, vagy testnek a figurája. Lehet kicsinyített, vagy felnagyított. Van művészi és van durva, nyers kép is. Akad egészen kidolgozott, illetőleg elnagyolt, **csak a fejet ábrázoló kidolgozású is**. Rendkívül fontosak és tanulságosak a démonok, az istenek kiábrázolásai, de semmivel sem jelentéktelenebbek a megrontásra kiszemelt azon áldozatok képei, melyeket a fekete mágia használ ártó céllal. A kép úgy viszonylik a valósághoz, mint az [[A/Álom\|álom]] az ébrenléthez. Az antik népeknél minden irányában bőséges példaanyag található. De bő példázattárral szolgál a szumirok és az ural-altáji népek vallásos művészete is.  
- Folytatást lásd a könyvében.  
Magát kép szavunkat könyvének 132. oldalán veszi elő.  

#### Fórika Éva A magyar nyelv metafizikája...

...című dolgozatában ([[I/Istár\|Istár]], [[I/Ízisz\|Ízisz]] és [[S/Széth\|Széth]] neveinek boncolgatása után) írja 2002-ben ([[I/Istennevek\|istennevek]] címnél is szerepelt):  
> Nyelvünk a mitikus alakok mögötti lényeget, tehát a metafizikai értelmet ragadja meg, és mondja ki, az idea szintjén! Merthogy az a metafizikai tudás[^1], hogy az ideák az eredetiek, a többi csak ezek másolata, képe ez benne van a nyelvünkben. Ezért értelmezhető a metafizikai háttér az egyiptomi Kepe-Képe névben is, amely a Napot, mint az Isten, a legfőbb idea másolatát nevezi meg, magyarul.  
- Ez az isten nyilván nem [[G/Geb\|Geb]] isten, hanem [[H/Hapi\|Hapi]]?  

Kép szavunk tehát a más egyéb K-B és K-P vázú szavakhoz hasonlóan fejet (arcot) is jelent, így a latin `caput` = fej, német `kopf`, valamint a [[C/Cepheus csillagkép\|Cepheus csillagkép]] (RHA is fejre utal; lásd ott) és a [[C/Cephalic\|cephalic]] nevek eredete is itt keresendő. Nem elfelejtve persze azt sem, hogy más szóösszetételek is vannak, amelyek hasonlóak. Például a [[K/Kaba\|Kaba]] hasonló.  

Mivel a fej, főség leginkább kutyafej(jel asszociált), a kép, kep, kip szavunk [[E/EB\|EB]] előtételezésének is felfogható lenne. Ugyanígy [[S/Szép\|szép]] és [[S/Szív\|szív]] szavunk is lehet [[E/EB\|EB]], [[I/IB\|IB]] fogalmakra visszavihető.  

## Fakép

Faragott képről van szó.  

#### Kállay Ferenc A pogány magyarok vallása című könyvében írja:

> Az "ad arbores" kifejezés Szent László törvényében a fa bálvány képekre vonatkozik. ([Lásd 95. old.](zotero://open-pdf/library/items/DFI47XPY?page=95&annotation=L8G4BDUH))  
- A fa a leszármazásra utal. A [[K/Karácsonyfa\|karácsonyfá]]ra is akkor bálványokat aggatunk?  

#### Várkonyi Nándor írja:

> A japán Kami az egyiptomi [[N/Nutar\|Nutar]], a hindu Brahma és Déva, az indogermán [[A/Amrita\|Amrita]] az ősi isteneszme hordozói. A görög Moirát (eredetileg csak egy volt), az emberfölötti végzet hatalmas eszméjét, egy művész sem merészelte szimbolikus alakba öltöztetni, kultusza sem volt; amikor ábrázolni kezdték, már nem is hittek benne. A zsidó [[J/Jahve\|Jahve]] egyenesen megtiltotta, hogy faragott képet csináljanak róla, még oltárát sem volt szabad olyan kövekből emelni, amelyeket véső érintett.  

[[D/Daidalos\|Daidalos]] faképfaragó is eszünkbe juthat: az első szobrászok fából faragtak.  

*Faképnél hagy kifejezés*

Kállay Ferenc A pogány magyarok vallása című könyvének [44. oldalán](zotero://open-pdf/library/items/DFI47XPY?page=44&annotation=DSGIVZ7T) futólag említi a magyar közmondást: "ott hagyta a faképnél," ahol a fakép fából faragott idolum.  

A tartósabb idolum kőből készül; lásd [[B/Betyl\|betyl]].  

## Lábjegyzetek

[^1]: Lábjegyzet:  
"A metafizikai ősvalóságokban való gondolkodás azzal az idővel esik egybe, amikor a vallások templomot és isteneket, rítust és egyházat még nem ismertek. Ez az idő pedig egybeesik a nyelvnek azzal a korszakával, amikor még sem fogalmakat, sem képeket nem ismert, csak egyetemes jelképeket." (Hamvas Béla – Scientia sacra I. Kötet)  
Az a tény, hogy a metafizikai "örök" lényeget kimondó szavaink, sumér, egyiptomi, káldeus, és héber hagyományokba beépülve felmutathatóak rendkívüli jelentőségű számunkra. Valamint az a tény, hogy a magyar nyelv ezen szavai a mitikus szimbólumoknál magasabb létkört, az ideák szintjét ragadják meg, világosan igazolja – éppen az analógiák törvénye által –, hogy nem a magyar nyelv vette át ezeket!  