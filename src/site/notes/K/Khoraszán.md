---
{"dg-publish":true,"permalink":"/K/Khoraszán/","title":"Khoraszán","tags":["titleandheadingonedontmatch"],"created":"2024-01-12T06:00","updated":"2024-02-28T21:15"}
---


# Khoraszán, Khorezm

A két név hasonló és a terület is. Lentebb kitérünk az azonosságra/különbségre; lényegében Khoraszántól északra lett volna a későbbi Khorezm.  

A Fáy Elek A magyarok őshona című könyvének 186. oldalán említett közel-keleti Korasszán/Khoraszán (melyet biz. Ritter a Nap székhelye értelemmel ad meg) neve [[K/Karácsony\|Karácsony]] címnél már előjött. Vagy a Tejút Körasszony nevével vagy [[K/Kurszán\|Kurszán]] nevével lehet azonosítani.  

#### Grandpierre Atilla Karácsony eredete és jelentősége...

...című [letöltésre elérhetővé tett](https://mega.nz/file/pzNzhKJB#KXz_bvQtrp_QYzmqFqWwIpf4TSn31z4Fn4bUVLJ8jpA) cikkében is hasonlóan írja:  
> Ha [[K/Khors\|Khors]]/Khursun neve Napisten, akkor az ókori Khoraszán, Koraszán nevében a "Kor" a "Nap"-ra utalhat; az "un" pedig az "isten" jelentést hordozhatja. Valóban, az óperzsában a "Koraszán" szó jelentése: A föld, ahonnan a Nap érkezik. A mai koraszáni nép számára pedig országuk neve, Koraszán (Khorasan) azt jelenti: a Nap országa.  

Ehhez annyi a megjegyzésem, hogy valóban, az országok nevei vagy a Napról ([[K/Kör\|kör]] címnél GA adatáradata mellett maga is arra a következtetésre jut, hogy a K-R váz Nap jelentést hordozhat), vagy a Tejútanyáról kapják nevüket; így Khoraszán lehet a [[K/Karácsony\|Karácsony]] címnél előjövő Körasszony olvasatú is, hiszen a téli napfordulón/karácsonykor szülő Tejútanya neve azonos a fia nevével (Magor-[[M/Magyar\|magyar]] esetében is). Ami az -un végződést jelenti, kis híján az is stimmel. De -ana végződésű országnevekkel is foglalkozik, melyek átkerültek [[A/ANA\|ANA]] címhez.  
Arról is lehet szó, mivel a téli napfordulón ([[K/Karácsony\|Karácsony]]kor; régen akkor volt az újév is) fiát szülő Tejútanya neve Khoraszán (Körasszony fia [[K/Kurszán\|Kurszán]]) és Magyar (Magyar Ilona fia [[M/Magor\|Magor]]) esetét tekintve megegyezik fia nevével (kis módosulattal), ezért az ország neve konkrétan az újjászülető (nemcsak felkelő) Nap országa. (Érdekes lehet a [[B/Brazil\|brazil]] és az ott előjövő barszil név ilyetén való értlemezése is.)  

Grandpierre Atilla folytatja:
> Az ókori-középkori Khoraszán a Kaszpi-tenger és az Indiát északról határoló Hindu-Kush nevű hegység között terül el. Az ókori Irán északkeleti tartománya, területe 323750 km². Khoraszán népe szabadságszerető nép, még a 8. században is felkelt az arabok ellen; és egész sor rendkívüli tehetséget adott a világnak. Innen származik Al-Khvarizmi \[al-Hvárizmi\] (kb. 780-850), az algebra feltalálója, az első- és másodfokú egyenletek megoldási módszerének feltalálója, a helyi-értékes számok és a "nulla" szám bevezetője; Firdauszi (935-1020), az ókori Kelet egyik leghíresebb eposza, a Sáh-Náme (Királyok Könyve) írója, a leghíresebb közép-ázsiai költő; Mansur (970-1036), a háromszög szinusz-törvényének feltalálója; Al-Biruni (973-1048), korának leghíresebb természettudósa, matematikus, csillagász, filozófus, történész, enciklopedista; Avicenna (980-1037) a leghíresebb iszlám természettudós-filozófus, matematikus, csillagász és zenész is, akárcsak Omar Khajjam (1048-1031), híres költő, kiemelkedő csillagász, filozófus és matematikus. Az ő nevéhez fűződik a harmadfokú egyenlet megoldásának legelső módszere. Az év hosszát olyan pontosan határozta meg, amelyet csak a 19. századi nyugati tudomány tudott elérni. Khoraszán tartomány lakosainak száma ma 6 millió körüli, amiből 400.000 lakost koraszán-türk nemzetiségűként tartanak nyilván. Khoraszán őslakói az apardi nép i.e. 1300-tól, az avarok i.u. 410-től, később heftalitáknak, fehér hunoknak nevezték őket (http://www.factbites.com/topics/Khwarezmia).  
> A koraszán nyelvről, azt mondják, semmi biztosat nem tudni. Abból gondolják, hogy iráni jellegű lehetett, hogy Al Biruni szerint őseik a későbbi Perzsia területéről érkeztek Koraszánba. A perzsák előtti "Perzsiá"-ban viszont nem indoiráni népek éltek.  
![assets/Khoraszán_image1.jpeg|invert_dark](/img/user/K/assets/Khorasz%C3%A1n_image1.jpeg)  

Amit GA nem ír, de nyilvánvaló, hogy a máshonnan (horvát kapcsolatokból ismert) Khorezm és Khoraszán lényegében/majdnem(?) egy és ugyanaz. Illetve ezt írja ([[A/Árpád#Árpád népe a koraszán nép\|Árpád népe a koraszán nép]] cím/alcímnél is szerepelt):  
> A "corosminusok" pedig ismét csak Khoraszán tartomány körzetének lakóira utalhat, a későbbi Korezm (Khorezm) birodalom területén. Így már többszörös egyezésről van szó Kusdi-Kurszán vezér, a kusdi koraszán nép, Khoraszán tartomány = [[S/Szkítia\|Szkítia]], a "corosminusok" és Árpád magyarjai között. Ezek az egyezések azt jelzik, hogy a magyar nép és a perzsáknál sokkal ősibb koraszán nép egymással szoros rokonságban állnak, illetve [[A/Árpád\|Árpád]] (akinek nevében is megjelenik az "ári" nép szótöve) népe a koraszán nép, illetve ennek utódja.  

[Ezen](https://en.wikipedia.org/wiki/Transoxiana) oldalon szereplő térkép alapján Khoraszántól északra lenne a későbbi Khorezm.  

Némi [[I/Irán\|Irán]] címnél is álló Grandpierre Atilla féle adat még:  
> Mechitar Föld- és történettani névszótára a következőket írja: "egy nép neve Keleten, kik méltán ariknak (`ari`: "erős, vitéz, bátor"; örmény nyelven) neveztetnek, mert jeles íjászok és vitéz hadfiak, mondatnak Ariaganoknak, másképp chusdi chorasannak vagy chusoknak is" (idézi Lukácsy Kristóf A magyarok őselei, hajdankori nevei és lakhelyei című könyvében az 52-53. és 287. oldalon).  

Lásd még arról, hogy Khoraszán neve [[T/Tejútanya\|Tejútanya]] vagy Napnév [[K/Khors\|Khors]].  

#### Oláh Imre A Nimrud hagyomány...

...című tanulmányából való ([[A/Árja\|árja]] címnél is megvolt):  
> A Kr.u. 5. században élő híres örmény történész, Korenei Mózes a történelem igazságnak megfelelően tisztázta a scytha, szittya, szaka név eredetét, és a párthusokat, masszagétákat, hunokat ősi nevükön khusoknak, kushánoknak, balki-khusitáknak nevezte. Ettől kezdve mások is így jártak el. Például Saint Martin: "Áriát az örmény történészek Chusdi Chorosánnak, vagy keleti kus-földnek nevezik, - ahol a kusiták a K. e. 3. században elfoglalták Bal városát és a Kusita birodalom fővárosává tették. Ezért nevezik őket az örmény történészek, bali kusitáknak". (Memoires sur l'Armenie.)  
> A tudós örmény geográfus, Mechticar szerint "Ária, vagy más néven Kusi Koraszan (Chusdi Chorosan), vagy a Kusok földje a Káspi tengertől Indiáig terült el."  