---
{"dg-publish":true,"permalink":"/K/Kéz/","title":"Kéz","created":"2023-10-13T02:12","updated":"2024-03-03T23:43"}
---


# Kéz

#### Péterfai János Baráth Tibort idézi:

> A magyar Kéz, régiesen `Kete`, az egyiptomiban és sumérben `Ket`, ugyanez a szó a vogulban `Kat`, osztjákban `Ket`, cseremiszben `Ked`, votjákban `Ki`, lappban `Ket`, észtben `Keszi`, finnben `Kete`. Ezek a tanúszavak azt mondják, hogy a balti és urali nyelvek nagyszerűen beilleszkednek a magyar ősnyelv családjába, azok is a Régi Kelet gyermekei.  

Kéz szavunk éppúgy levezethető [[K/Két\|két]] szavunkból (kéz kezünk van[^1]), mint [[K/Köz\|köz]] a [[K/Köt\|köt]]ből.  
A kéz, kész, továbbá [[K/Kezdet\|kezdet]] szavakról Péterfai János írt. Fentebb a **kacs** szóról is volt szó, mely, mint látjuk, a kéz szó változata:  
> Egyik kéz szavunk a Ka, amely a Kacs, Kacsó nevek alapszava. Van egy Ke formájú kezet jelentő szavunk is, amely a Kettő alapszava, a minoszi Krétán Ke-to volt a formája Kettő jelentéssel. Mindkét szó, a Ka és Ke is, a Kő szócsoporttal kapcsolatos. A Ka a hattiban Kéz, fontos alapszónak látszik. Eszerint a Kéz, Kész és sok rokona a Két, Kettő fogalmat is tartalmazza, a kőeszközök készítését két kézzel végeztük. Ellenben [[S/Suta\|sutá]]cska a kezünk, legtöbbször, ha csak egy kézzel dolgozunk. A félkéz, félkar eszmeisége nagyon ősi.

Amiről közvetlenül kéz kapcsán nem írt ([[S/SU\|SU]] és sugár kapcsán igen), hogy a kéz a Napisten keze (mit alátámasztani látszik, hogy a [[N/Nap\|Nap]] címnél is szereplő adat szerint a dakota/lakota [[N/Nape\|nape]] = kéz).  

#### Jankovics Marcell A Nap könyve...

...című könyvében is írja:  
> A kéz később valóban napjelkép lett. Szimbolizálhatta magát a sugaras napkorongot, a napsugarat, a legfőbb istenség kezét, amivel a teremtés műveként kimérte a világot (az ősi mértékegységek testre szabottak, a nevük is mutatja; hüvelyk, tenyér, arasz, könyök, öl, láb, lépés); vagy amivel a napisten számol, ír, fegyvert forgat, és amiből ajándékait osztogatja. A perui inkák az újévi "Új Tűz" szertartás alkalmával a napsugarakról – gyújtott tűzre azt mondták, hogy a "Nap kezéből" származik.  
- Könyve 155. oldalán más kultúrákból is tallóz.  

Ahol a madár se jár című könyvében pedig:  
> A mesehős naphérószi ismertetőjele, hogy ő a legerősebb a világon. A Nap ereje a sugaraiban, a mesehősé rendes körülmények között épkézláb emberhez illően a végtagjaiban van. Tudjuk viszont, hogy a régiek kéznek, lábnak, fallosznak, illetőleg hajnak, szakállnak képzelték a napsugarakat.  

Ahogy a Napisten (illetve Nimrud) fallosza a [[P/Penis\|penis]] is, és karja is visszavezethető Napnévre ([[K/KAR\|KAR]], továbbá [[K/KER\|KER]], [[K/Kör\|kör]]), úgy a kéznek is kell, hogy legyen Napnevet jelentő előképe.  

Amennyiben rokonításokkal próbáljuk felderíteni a kéz szó kilétét, hasonló a [[G/Gaze\|gaze]], [[G/Géza\|Géza]] neve és a [[G/Geci\|geci]] szó is.   
Ezen a ponton az is érdekes, hogy Pap Gábor adata szerint a kéz a [[L/Lélek\|lélek]] közvetlen, a beszéd a közvetett megnyilatkozója.  

Robert Brown Jr. Primitive Constellations of the Greeks, Phoenicians and Babylonians c. könyvének (második kötetének) 197. oldalán a török-tatár `qis`, `qiz` = tűz, melegség, vörösség és az ujgur `qis` = tüzes szavakat hozza fel, melyek bővítményes formái persze a [[G/Gazella\|gazella]] és más címnél már taglalva voltak vörös, piros kapcsán.  

Hasonló név lehetne még az etruszk (lemenő) Napisten [[C/Cautha\|Cautha]] neve, de nem bizonyító értékű. Ott, nevénél, [[K/Kutya\|kutya]] is szóba került. Márpedig a kutya az, akinek négy keze vagy négy lába van. A [[N/Négy\|négy]] a [[K/Keresztrefeszített Nap\|keresztrefeszített Nap]] száma.  

A K-Z, K-SZ vázú szavak is a hatalmas K-T szóvázú (melyeket lásd eddig összefoglalva de legalább is említve [[K/KU\|KU]] és [[H/HAT\|HAT]]) szócsoport tagjai. A K-T szóváz kifejezi, hogy minden össze van [[K/Köt\|köt]]ve, minden kapcsolatban áll mindennel.  
Magyar Adorján Ősműveltség PDF-ének 718. oldaláról származó sorait lásd [[K/Kezd\|kezd]].  

#### Supka Géza Kalandozás a kalendáriumban...

...című könyvében a kéz szimbolikáról illetve a hatalmi jelbeszédben való értelmezése kapcsán írja:  
> A kéznek külön kultúrhistóriája van a hatalomvágy formanyelvében. Hiszen közvetlenül a kéz az, amely az ember hatalmaskodásának végrehajtó szerve. Ennélfogva például a római hadsereg alapsejtje a "manipulus", amely szó a manusból (kéz) ered, s ennek megfelelően a jelvénye is egy rúd végére tűzött bronzkéz. De Közép-Ázsiában is a kéz a legprimerebb hatalomnak, a tulajdonjognak a jelvénye: az ötujjú kéz különböző formái, a tamgák, mindmegannyi tulajdonjegyek vagy címerek. A szultán pedig sajátos kézjegyével, a tughrával fejezi ki hatalma teljességét az aláírandó okiratokon. A középkorban pedig a vásári helyeken a piactéren minden vásárnapon feltűnő utcaszegletre illesztették ki a vásárjog birtokosának, tehát a királynak, a városnak vagy a kegyúrnak hatalmi jelvényét, a páncélos öklű kart.  
> Ha a római úr fel akarta szabadítani a rabszolgáját, akkor előrenyújtotta kiterjesztett kezét, s a rabszolga utoljára elvonult e védő kéz alatt. Ezt a szertartást úgy hívták, hogy manumissio, a kéz alól való elbocsátás. Ebből eredt egyáltalán a búcsúzás, a megáldás gesztusa is. S az elbocsátott rabszolga aztán megcsókolta a kezet, amely őt eddig védelmezte (protegálta), s ez a modern kézcsók egyik eredő forrása.  
> A kéz körül aztán külön hatalmaskodási játék fejlődött ki. Az egyik ember találkozik a másikkal, kihúzza kezét a bőrruhája vagy tógája alól, hogy megmutassa, nincs nála veszedelmes, orgyilkos tőr. Hogy a másik jobban higgyen neki, odanyújtja neki a kezét, amit a másik hasonló gesztussal viszonoz. Ebből fejlődik a kézfogás: a barátság szimbóluma, egyenrangúak köszöntése. Mert ez a gesztus egyúttal azt is jelenti, hogy "felmutatom a kezem, lásd, nincs megkötözve, tehát szabad ember vagyok". Igen ám, de a perzsa s az ebből fejlődött bizánci udvari etikett szerint a fejedelmen kívül nincs szabad ember, a többi mind csak rabszolga. Minélfogva nem illik a kezet az uralkodójelenlétében mutogatni. Ezért van az, hogy a ravennai Justinianus és Theodora mozaikon az összes udvari urak és dámák a ruharedőik közé rejtik a kezüket. Viszont az újabb korban, amikor a zsebbe rejtett tőr veszedelmessé válhatott volna a magasabb rangúakra nézve, úgy illett, hogy a kéz ne rejtőzzék a zsebbe. Minélfogva ma sem illik – legalább Európában nem – a nálunk magasabb rangúak előtt zsebre vagy pláne nadrágzsebbe tett kézzel állani. Sőt a háborúban ez a gesztus ("lásd, nincs fegyver nálam!") már odáig ment, hogy a feltartott fegyvertelen kéz egyáltalán a megadás, a rabságba vonulás jele volt.  

Érdekes, hogy [[K/Kezel\|kezel]] (orvosilag is) szavunk rámutat, hogy a kéznek gyógyító ereje van. A magyar szavak beszédesek, csak nem vesszük észre.  

#### Kiss Dénes is írja:

> Aligha titok, hogy a "kezel" szavunk azt az ősi, kézrátételes-gyógyítási módot őrzi, amit manapság újra kez-denek divatba hozni. Azaz, akit az orvos gyógyít, aki orvosi kezelésre jár, azt az orvos "kezeli". Ha rosszul gyógyítják: azt is mondják: "elkezelték".  

#### Jankovics Marcell (kissé szkeptikusan) írja:  

> A megnyugtató [[K/Kéztartás\|kéztartás]] (abhaja mudra), amellyel a Buddha naprozettás tenyerét mutatja, szintén [[N/Napjelkép\|Napjelkép]]. A nagy tanító brahmanista napistenektől, például Szúrjától örökölte. A kézrátételnek tulajdonított gyógyító hatás, aminek önszuggesztióból származó eredményességét nem akarom lekicsinyelni, a kéz = napsugár szimbolikus megfeleléséből eredhet. Ezzel magyarázhatók Illés és Jézus csodálatos gyógyításai. (A régiek csak a "Nap véréből valók": sámánok, főpapok, királyok kezének gyógyító erejében hittek. Az európai uralkodók a XVIII. században még "gyógyítottak" így.)  

[[T/Tenyér\|Tenyér]] szóban szintén a (Nap)isten [[T/TEN\|TEN]] neve van meg.  

## Lábjegyzetek

[^1]: Lábjegyzet:  
Vajon a latin [[M/Manus\|manus]] = kéz (a [[M/Mancs\|mancs]] és [[M/Man\|man]], `manus` = ember szavakkal való kapcsolatba hozatalán túl) kapcsolatba hozható lehet a [[M/Monnó\|monnó]] = mindkettő szavunkkal?  