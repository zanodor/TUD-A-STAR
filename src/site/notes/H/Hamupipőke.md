---
{"dg-publish":true,"permalink":"/H/Hamupipőke/","title":"Hamupipőke","created":"2024-03-01T01:13","updated":"2024-03-03T15:21"}
---


# Hamupipőke

#### Jankovics Marcell írja:

> A mesebeli Hamupipőke sem más, mint a télen a látóhatár szélén épp hogy csak parázsló napkorong megszemélyesítője, és arcán a korom az ilyenkor szabad szemmel is látható [[N/Napfolt\|napfolt]]okat jelképezi.  

Másutt, Ahol a madár se jár című könyvében bővebben:  
> Hamupipőke a király (gazdag ember, szegény ember) legkisebb, félbolond-forma fia, aki egész nap a sutban, a tűzhely mellett vagy a [[H/Hamu\|hamu]]ban ül, s ezért fivéreitől a Hamupipőke csúfnevet kapja. Mégis ő lesz az, aki arany lován a Szent Iván napi fa csúcsáig ugratva lekapja onnét a királyságot jelentő aranyalmát és aranykoszorút, s ezzel elnyeri a király leányát.  
> Hamupipőke ügyefogyottsága megjátszott, mint Hamleté. A Férfi-hamupipőke mesék hőse azért ül a hamuba, hogy bátyait félrevezesse. Van mese, melyben tudjuk, hogy király az, akinek a képe be van kormozva (A zöld dragonyos), és a valódi nevét is ismerjük kezdettől fogva ([[S/Szép Miklós mese\|Szép Miklós]]). Ráadásul a Hamupipőke név csak újabb kori olvasatban hangzik lealacsonyítónak. A mesékből világosan kiderül, hogy Hamupipőke a tűz őrzője (más típusú mesék hősei is gyakran állnak kályhafűtőnek, kuktának), ami egykor "bizalmi feladat" volt, rangot jelentett. Szent István törvénye a tűz őrzőjét mentette föl egyedül a templomba járás kötelezettsége alól. László Gyula szerint eleinknél a legkisebb fiú vigyázott a tűzre – Hamupipőke is az –, akit egykor különleges jogok illettek meg, egy időben még az öröklés joga is.  
> Aki a hamuban ül, olyan, mint Isten eucharisztikus teste, a [[K/Kenyér\|kenyér]]: meséink hamuban sült [[P/Pogácsa\|pogácsá]]ja. És túl ezen, a "mint a mennyben, úgy a földön is" elv szellemében a földi hamupipőkéknek égi mintát kellett követniük. És ki más lett volna ez, ha nem az égi tűz csiholója, aki telente "hamvába holt", lángja nincs; a látóhatár szélén, a "hamuban" vánszorgó, kormos képű, vörös korongja alig parázslik, de mégis: őrzi a tüzet, mely nemsokára fellobog. (A "kormos" jelző utalhat napfogyatkozásra, de jelenthet napfoltokat is, melyek téli reggeleken, alkonyokon láthatók a legjobban a Nap "arcán".)  