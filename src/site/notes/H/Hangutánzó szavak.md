---
{"dg-publish":true,"permalink":"/H/Hangutánzó szavak/","title":"Hangutánzó szavak","tags":["nyelvészet","Götz","dg_uploaded"],"created":"2023-10-05T03:29","updated":"2023-10-25T01:34"}
---


# Hangutánzó szavak

#### Péterfai János írja:

> [[V/Varga Géza\|Varga Géza]], különben kitűnő írásában, azt mondja, a Ten kezdetben a mennydörgés hangját utánzó szó. Felsorolja a Döng, Dördül, Dong, Zeng, Peng, Pendül szavakat, gondolata alátámasztására. A hangutánzó szavak csak a nyelvek fejlődésének kései szakaszában jelennek meg. A magyar nyelvben kezdetben nem voltak hangutánzó szavak.  
> Minden nyelvkutatónak tudnia kell, eredetileg nincsenek hangutánzó szavak. Ha alaposan megvizsgáljuk az etimonok rendszerét, egy pillanat alatt ráébredünk erre az alaptényre. Viszont később egyes szavakhoz hangutánzó és hangfestő tartalmakat gondoltak a modern és legmodernebb korokban. Így alakult ki a hangutánzó szavak fogalma.  
> Huhog szavunk az éjszaka szava. A bagolyhoz kötjük ezt a szót, holott a Hu az éjszaka csillaga. A bagoly is éji madár, a csillagokhoz közeli, amikor száll a magasban. A Huhog ezért két magyar szó, a Huh és az Og összetétele. *Nem hangutánzó* ez a szavunk sem.  

[Ezen](https://qr.ae/pvYGHs) a magyar nyelv ismeretlen eredetű szavainak kapcsán írt Quora válaszban is kitérek arra, hogy könnyű kiút a nyelvészek számára a hangutánzó szavakra való visszavezetés. Hiszen az ősi metaforákra épülő magyar világlátás felfogása ismeretlen számukra.  

#### Götz László Keleten kél a Nap...

...című könyvében is írja az [[I/Indogermán nyelvészet\|indogermán nyelvészet]] képviselőiről (a holló/varjú jelenséget meg az első szavak torokhangos jellegéről szóló elképzelést JM valamelyik könyvében is hozta):  
> Még azt sem határozták meg kielégítően, miről ismerhető fel egy hangutánzó, hangfestő szó. Ezt a kutatók egyéni belátására bízták. Megalapozott módszert tehát – mint az eddigiekben már sorozatosan megállapíthattuk – itt sem alkalmaztak.  
> Egy pillanatig sem akarjuk vitatni, hogy hangutánzó, hangfestő szavak valóban szép számmal előfordulnak minden nyelvben. Csupán az ilyen fajta szavakkal való visszaéléseket vetjük el. Olyasmiket, mint például a német `Rabe` (holló) és `Krähe` (vetési varjú) esete a germanisztikában. Mivel ugyanis a latin `corvus` (holló) az ófelnémetben előírásszerűen `hraban` (holló) alakban található, e szavak természetesen rokonok. De mivel a latin `cornix` (vetési varjú) németül még ma is "Krähe", ezek hangutánzó szavak lettek, amelyekre nem vonatkoztathatók a hangtörvények. Pedig a "corvus" éppúgy "károg", mint a "cornix." Itt tehát a hangutánzó szó csodálatosképpen mégis hasonlítható a hangtörvények alapján, holott a tézis szerint nem szabadna hangváltozásokat felmutatnia.  
> E példa kitűnően rávilágít a hangutánzó szavak posztulátumának valóságos céljára és rugóira: segítségével nem egy kellemetlen kivételt eliminálni lehetett és ezáltal a \[[[Nyelvészet mint tudomány\|nyelvészet mint tudomány]] címnél bőven taglalt\] hangtörvények általános érvényessége is szilárdabb alapokra került.  

Götz is említi, hogy szavak a nyelvek legősibb alaprétegéhez tartoznak. Persze PJI mást posztulált. Utána szóba hozza a (csekély számú) gyermeknyelvi szavakat, mondván hogy ez (illetve számuk önkényes megnövelése) is lehetőséget nyújt számukra elszámolni olyan szavakkal amelyekre nem találtak megoldást.  
GL írja még előtte:  
> A Benkő-féle legújabb Magyar történeti-etimológiai szótárban \[TeSz\] például sorozatosan találhatunk olyan szláv jövevényszavaknak nyilvánított magyar szavakat amelyeknek töve mind a szlávban mind a magyarban hangutánzó szó.  

Másutt, bővebben:  
> Róna-Tas András "A nyelvrokonság" című könyvében csodálkozva olvashatjuk (19. és 139. old.), hogy a hangutánzó-hangfestő szavak csak ritka kivételek a nyelvek szókincseiben, azoknak csupán egy igen kis csoportját képezik: "Ilyen azonban sok tízezer szó között csak néhány van" – írja a hangutánzó szavakról. Ezekután viszont joggal megkérdezhetjük: miért van akkor tele még a legújabb Benkő-féle történeti-etimológiai szótár is (TeSz) hangutánzó, hangfestő eredetűnek magyarázott szavakkal? Hary Györgyné statisztikai összeállítása szerint a szótár I. és II. kötetének 1600 előttről adatolható 2516 szavából 206 szó, azaz valamivel több mint 8,1 % hangfestő, gyermeknyelvi és indulatszó (l. Hary Gy.-né: Kiegészítések egy nyelvvita történetéhez). De az sem erősítheti a magyar nyelvkutatás módszertani megalapozottságába vetett bizalmunkat, hogy a szótár főszerkesztője, Benkő Loránd, Haryné eredeti cikkére (l. Magyar Nemzet, 1971. nov. 14.) adott válaszában (l. Magyar Nemzet, 1971. nov. 21.) elsősorban éppen azt kifogásolja, hogy Haryné összeállításából kimaradtak a hangutánzó szavak, pedig "ezek minden nyelv szókincsében fontos szerepet játszanak. A magyar szókincsben is nagyobb a szerepük, mint a hangfestőké." No már most, kinek kell hinnünk? Benkőnek-e vagy Róna-Tasnak? – Véleményünk szerint egyiknek sem és mindkettőnek: a hangutánzó, hangfestő szavak megítélésében, elkülönítésében ugyanis semmiféle megalapozott módszert sem találunk a hagyományos hangtörvényes nyelvtudományban. Ennek következtében ki-ki saját szubjektív megítélése, főleg pedig azon szempont szerint nyilvánítja az egyes szavakat hangutánzóknak, hangfestőknek, hogy rokonnyelvi hangalakjaik mutatnak-e "szabályos" hangváltozásokat vagy nem. E kérdéssel tanulmánysorozatunk I. könyvében (l. 116-121. old.) már bővebben foglalkoztunk. Benkő, Haryné cikkét kritizáló, idézett soraival kapcsolatban megemlítendő még, hogy Haryné ugyan valóban csak hangfestő, gyermeknyelvi és indulatszavakat említ a kérdéses 206 szónál, de Benkőnek adott viszontválaszában (Magyar Nemzet 1971. nov. 21.) közli, hogy a hangutánzó szavakat természetesen a hangfestők közé számította. Feltétlenül igazat kell adnunk Harynének abban, hogy a hangutánzó és hangfestő szavakat egy csoportba osztotta s nem választotta el őket egymástól. A hétköznapi valóság ti. az, hogy gyakorlatilag végeredményben semmiféle megfogható különbség sincs a hangutánzónak és hangfestőnek nevezett szavak között.  
> Éppen ezért például a Brockhaus Enzyklopädie legújabb kiadása (1970) is közös címszó alatt, mindenféle megküilönböztetés nélkül tárgyalja a hangutánzó és a hangfestő szavakat (l. Lautmalerei, Lautnachahmung" címszó alatt).  
> A Benkő főszerkesztése alatt készült TeSz hemzseg az olyasféle "hangutánzó eredetű” szavaktól, amelyekről kötve hisszük, hogy a szótár cikkíróin kívül valaki is meg tudná mondani, vajon milyen állati vagy más természeti hangokat "utánoznak" (pl. kap, kapaszkodik, kapatos, kapcsol stb.). A hangfestő szavaknál ugyanez a helyzet: a TeSz sorozatosan "hangfestő eredetű"-nek nyilvánít olyan szavakat, amelyeket semmilyen kapcsolatba sem lehet hozni valamiféle hangokkal (pl. göb, gömb, gömbölyű, gomb, gombolyag, gubó stb.). Milyen hangot "fest le" mondjuk a gubó vagy a göb? Talán a hangtörvényes nyelvészet egyoldalú begubózásánál fellépő zörejeket? Nem tudhatjuk.  

[[R/Réce\|Réce]] szó kapcsán Jankovics Marcell Mély a múltnak kútja című könyvében is írja:  
> Noha réce szavunkat A magyar nyelv történeti-etimológiai szótára **hangutánzó** eredetű elnevezésként határozza meg, azzal együtt, hogy a madár neve más nyelvekben is hasonlóan hangzik (német `Rätsch`, albán `róse`, román `ráta`, szlovén `ráca`), én ezt is – mint azt korábban kifejtettem (l. a Kááár! című fejezetben) – a mitopoétikus gondolkodás nyelvfejlődésben játszott szerepe mellett szóló bizonyítéknak tekintem. A jelenséget, miszerint a szavak hangalakja és jelentése között, különösen a hangutánzó szavak esetében mitologikus, szimbolikus kapcsolat mutatható ki, **hangszimbolizmus**nak neveztem el. Réce (ruca) és [[R/Rózsa\|rózsa]] szavunk, meg a többi felsorolt szó viszonyát illetően ez azt jelenti, hogyha a gyökerük nem is közös, a mesemondók, népdalénekesek összeültették őket. (Vö. orosz `ruszálka` = "vízitündér", román `ruszáli` = "pünkösd", magyar ruta, [[R/Ruta\|ruta]]fa = "világfa", "Tejút".)  

A nyelvészek "hangutánzó/hangfestő" aduásza mellett olyat is látunk, hogy pl. [[L/Liba\|liba]] szavunk "állathívogató" hangokból eredne!  

### Kutya és dog

[[D/DOG#^5a718c\|Az angol dog szó]] hangutánzónak való jelölése kapcsán is elmondtuk, hogy a mi [[K/Kutya\|kutya]] szavunk sem az.  

Lásd még [[M/Mozzanatos igék\|mozzanatos igék]].  