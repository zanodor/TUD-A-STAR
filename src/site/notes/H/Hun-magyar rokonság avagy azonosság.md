---
{"dg-publish":true,"permalink":"/H/Hun-magyar rokonság avagy azonosság/","title":"Hun-magyar rokonság avagy azonosság","created":"2024-03-01T21:37","updated":"2024-03-03T15:21"}
---


# Hun-magyar rokonság avagy azonosság

  

A [[F/Finnugor elmélet\|finnugor elmélet]] kiötlői, támogatói és karbantartói tagadják.  
A rokonság és azonosság kapcsán ismét fel kell említenem, hogy a hunok egy része a [[N/Napvallás\|Napvallás]]ok erőre kapásának idejétől fogva egyre inkább elvesztette magyar identitását, valamint azt is, hogy a szkíta-hun-avar-magyar történeti folytonosság nem lineáris, mert a szkíta hunok európai magyarok voltak eredetileg.  

A Századok 1940. január-márciusi kiadványban helyet kapó [[C/Carlile Aylmer Macartney\|Carlile Aylmer Macartney]] Pascua Romanurum című írásában a hun-magyar rokonságot bizonyító iratok hiányáról és meglétéről esik szó. Például amikor Widukindot (Rerum Gestarum Saxonicarum) említi, azt írja róla, hogy azonosítja a magyarokat a hunokkal. A továbbiakban továbbra is kétkedve tekint az alábbi azonosításokra is:  
> Az Annales Fuldenses következetesen azonosítják a magyarokat az avarokkal, Einhardt az avarokat a húnokkal, Konstantinos Porphyrogenetos a délszlávokról szóló fejezeteiben az avarokat a szlávokkal, majd meg Attila népével; Viterbói Gottfried nagyműveltségű polihisztor létére a hunokat az avarokkal, sőt – akárcsak a gótokat – a longobardokkal is összetéveszti.  

A [[B/Bíborbanszületett Konstantin\|Bíborbanszületett Konstantin]] féle adatot [[A/Avar#Avarok és szlávok azonossága és az elmélet cáfolata\|avarok és szlávok azonossága és az elmélet cáfolata]] cím/alcímhez is bekerült.  

#### Götz László Keleten kél a Nap...

...című könyvében az általa hosszasabban elemzett Bartha Antal: A IX-X. századi magyar társadalom (1968 és 1973) c. könyve után Fodor István: Verecke híres útján... (1975) c. írásából szemezget:  
> Fodor következő kijelentése mellett sem: "A hun-magyar rokonság vagy azonosság tehát nyugati krónikás hagyományokon és egyszerű történetírói kitaláláson alapul." (30. old.)
>
> A századforduló már említett magyar kutatói (Nagy, Fiók, Thury, Rohonyi stb.) mindannyian a hun-avar-magyar rokonság, illetve részleges azonosság alapján állva kritizálták a Hunfalvy-iskola kizárólagosan finnugor irányzatát.  
> 20\. századi történettudósaink közül is többen nyomatékosan rámutattak a hunok, avarok, magyarok között jelentkező történelmi és etnikai összefüggésekre.
>
> Zichy István gróf "A magyarság őstörténete és műveltsége a honfoglalásig" című tanulmányában a magyar népet hun-bolgár-finnugor keverék-etnikumnak határozta meg.  
> Németh Gyula "A honfoglaló magyarság kialakulása" című könyvében kimutatta, hogy a magyarokat kétségtelenül igen szoros kapcsolatok fűzték a szabir néphez. A szabirokat viszont a bizánci, de egyes nyugateurópai források is ismételten egyértelműen hunoknak nevezik (Prokopios, Agathias, Theophylaktos, Theophanes, Jordanes). Sőt, mivel a kazárok valódi neve szabir volt (Maszudi), legalább 300-400 éves szabirmagyar együttéléssel és intenzív keveredéssel kell számolnunk a magyar etnogenézis kutatásánál – írja. Leszögezi azt is, hogy Hunfalvy tagadó álláspontja a hun-magyar kapcsolatok kérdésében az újabb kutatások fényénél képtelenségnek tűnik.
>
> Ferdinándy Mihály "Álmos” című értekezésében hangsúlyozza, hogy a hun-avar-magyar történelmi kontinuitás mind a hagyományokban, mind pedig az újabb régészeti leletekben egyértelműen megtalálható.
>
> Moravcsik Gyula "Sprachreste der Türkvölker in den byzantinischen Quellen" (Byzantinoturcica II.) című monográfiájában végkövetkeztetésként nyomatékosan kiemeli, hogy az újabb kutatás előtt mindinkább nyilvánvalóvá válik a forrásokban hun, avar, türk, kazár, magyar, onogur, kuturgur és bolgár neveken előforduló népek szoros politikai és etnikai összetartozása.
>
> A külföldi kutatók közül elsősorban a neves orientológust és sinológust, Hirth Frigyest kell megemlítenünk, aki "Attila családfája" (Die Ahnentafel Attilas) című értekezésében (Keleti Szemle, 1900) nagymértékben valószínűsítette, hogy a Thuróczy-krónikában szereplő Attila-családfa – azaz az Árpádok leszármazása – semmi esetre sem tekinthető puszta krónikási kompilációnak, hanem igen konkrét ősi forrásokon vagy hagyományokon kellett alapulnia.  